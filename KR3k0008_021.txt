# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.257708
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷二十一
<pb:KR3k0008_WYG_021-1a>¶
欽定四庫全書¶
　白孔六帖卷二十一　　唐　白居易　原本¶
　　　　　　　　　　　宋　孔　傳　續撰¶
　　美丈夫(一/)　　　　神彩儀容(二/)¶
　　醜丈夫(三/)　　　　美婦人(四/)¶
　　醜婦人(五/)　　　　長大人(六/)¶
　　短小人(七/)　　　　形貎(八/)¶
　　冨(九/)¶
<pb:KR3k0008_WYG_021-1b>¶
　　　美丈夫(一/)¶
白彼美(人/兮)難能(子游曰吾友張也爲難能也然/而未仁言子張容貎人難能也)堂堂(曾/子)¶
(曰堂堂乎張也/難與並爲仁矣)冠玉(漢書陳平美丈夫如冠/玉耳其中未必有也)傅粉(何晏/字平)¶
(叔美姿儀而絶白/魏文帝疑其傅粉)遺帽(晉書王濛字仲祖美姿容常覽/鏡自照稱其父字曰文開生如)¶
(此兒耶嘗㡌破入市買/之羣嫗悦之争遺之帽)擲果(晉潘岳字安仁至美毎行/於道羣嫗常擲果滿車中)¶
明珠　玉人　羊車(衛玠字叔寳在齠齔之中乗羊車/於洛陽市市人咸曰誰家玉人王)¶
(武子玠之舅也語人曰吾與外甥並坐烱/然若明珠之在我側後卒人謂之看殺)塵尾(晉書王/夷甫美)¶
(貎嘗執玉柄塵/尾與手無别)龍章鳯姿(嵇康字叔夜長七尺八寸好/容貎雖土木形骸不自飾然)¶
<pb:KR3k0008_WYG_021-2a>¶
(而龍章鳯姿/天質自然)凝脂㸃漆(晉王右軍目杜𢎞理曰面如凝/脂目如㸃漆此神仙中人也)¶
如瓠(漢書張蒼/肥白如瓠)白晳(傳陳武子字子彊白/晳而鬒鬒髪甚黒也)閑麗(宋玉體/貎閑麗)¶
甚美(直不疑狀/貎甚美)美豔(傳宋公子/鮑美而豔)端正(吳志孫垣/儀客端正)彼姝者¶
子(詩云邦/之彦兮)鄒忌之慕徐公(問其妻妾與客曰我/與城北徐公孰美)子游之¶
稱張也(見上/注)貎先五事(洪範五事/一曰貎)且髙柴甚惡(推至孝/於孔門)¶
子張難能(稱未仁/於言偃)茍德行之無取(雖容貎/而何爲)望其容貎使¶
無慢易之心　漢相(漢王商長八尺餘體甚鴻大容貎/絶人單于來朝仰視遷延却退天)¶
(子聞而嘆/曰真漢相)目若懸珠　齒如編貝(並東/方朔)若畫(後漢馬援/眉目如畫)¶
<pb:KR3k0008_WYG_021-2b>¶
美秀而文(子太叔/鄭大夫)父母遺德(莊子盗跖謂孔子曰長大/美好人見而悦者此吾父)¶
(母遺徳丘雖不吾/譽吾不自知耶)連璧(潘安仁夏矦湛並美姿/容毎同行人謂之連璧)堂堂田¶
郎(田鳯爲郎端正入奏事靈帝目送/題柱曰堂堂乎京兆田郎字秀宗)孔美鬚眉峻風㝢¶
(楊炎退居求志肅宗即家拜散騎/常侍號元静先生美鬚眉峻風㝢)人物當世第一(李揆/美風)¶
(儀善奏對帝嘆曰卿門地人物文學皆/當世第一信朝廷羽儀乎故時稱三絶)美儀矩(盧承慶/美儀矩)¶
美姿容(姜柔逺/美姿容)竒其風度(李嗣真嘗引工展器于庭后/竒其風度應對召相王府㕘)¶
(軍閻元/静圖之)美容儀(竇抗體弱/美容儀)美姿質(陸景融/美姿質)秀眉美鬚髯¶
(楊元琰秀/眉美鬚髯)容貎瓌偉(宗室若水/容貎瓌偉)傅朱粉衣紈錦盛飾自¶
<pb:KR3k0008_WYG_021-3a>¶
喜(張易之頎晳美姿致出入禁/中傅朱粉衣紈錦盛飾自喜)體貎偉麗(路巖體/貎偉麗)舉止¶
秀峙時謂玉而冠者(崔澹舉止秀峙/時謂玉而冠者)儀幹秀偉(楊謹矜/兄弟儀)¶
(幹皆秀偉謹名嘗視鑑嘆曰兄弟皆六尺餘此貎此/才欲見容當世難矣胡不使我少體弱邪世哀其言)姿¶
幹瓌壯(張守珪姿/幹瓌壯)人望而慕之(崔郾姿儀秀偉人望/而慕之然不可狎也)容¶
止端秀(裴皥出於名家/容止端秀五代)偉儀質(李絳偉/儀質)狀貎若畫(髙儉/狀貎)¶
(若/畫)¶
　　　神彩容儀(二/)¶
白神清(晉謝尚論中朝人物劉琰云杜乂膚/清衛叔寳神清爲有識所重如此)視日不眩¶
<pb:KR3k0008_WYG_021-3b>¶
(王戎字濬冲㓜穎悟神彩秀澈視日/不眩裴楷目之曰爛爛如巖下電)風塵外物(王戎曰/王衍神)¶
(彩髙澈如瑶林瓊/樹自是風塵外物)太雋(王衍神清明秀王澄曰/兄形似遁而神鋒太儁)　容儀¶
美鬚髯(霍光白晳踈/眉目美鬚髯)竒士(漢江充魁岸容貎甚壯帝/望見之曰燕趙固多竒士)甚¶
都(司馬相如車騎雍容閑/雅甚都都閑雅之稱)玉人(裴楷字叔則爲吏部侍/郎風神髙邁容儀俊爽)¶
(博涉羣書特精義理/時人稱之為玉人)如鐘(陸機身長七/尺其聲如鐘)狀異常人(蔡邕/字伯)¶
(喈謂從弟谷曰董卓性剛難濟吾且遁逃山東以待如/何谷曰君狀異常人毎行觀者盈集以此自匿不亦難)¶
(乎乃/止)以容爲官(漢徐生善爲頌孝文時以頌爲禮官大/夫傳子至孫延襄襄之姿性善爲頌不)¶
(能通經延頗能未善也襄亦以/容爲大夫至廣陵内史頌音容)取貎失人(新野功曹鄧/衍以外戚小)¶
<pb:KR3k0008_WYG_021-4a>¶
(子侯預朝容姿趨步有出於衆顯宗目之特賜輿服虞遷司/延言其雖有容儀而無實行未嘗加禮帝後拜衍郎中)¶
(馬衍在職不服父喪帝聞乃/嘆曰知人則哲以延爲明)孔進止詳華人拭目觀(溫/彦)¶
(博進止詳華/人皆拭目觀)姿表瓌傑(温造姿/表瓌傑)凡有獻納搢紳皆屬以¶
目(髙士亷進止詳華凡有/獻納搢紳皆屬以目)姿表魁秀(魏謩姿/表魁秀)善爲容(陳/叔)¶
(逹善/爲容)姿㝢秀偉(蕭得聖姿㝢/秀偉氣孤峻)風采峭整(既當國風/采峭整)神情¶
爽拔(李義琛太宗目義琛曰是/人神情爽拔見奉使門)容止嚴峭(韋斌容/止嚴峭)觀者皆¶
竦(崔敦禮善辭令/進止觀者皆竦)姿質軒秀(嚴挺之姿/質軒秀)宣勞揖賛(宗室/若水)¶
(在朝三十年多識舊儀毎宣/勞揖賛進止閑華有可觀者)無威儀(陸長源好諧/易無威儀)無儀¶
<pb:KR3k0008_WYG_021-4b>¶
矩(趙宗儒以文學歴將相/位任崇劇然無儀矩)姿儀瓌秀(吕元膺姿/儀瓌秀)舉止都¶
雅(張垍舉止都/雅帝悦之)儀矩峻整(王璠儀矩峻/整著稱于時)姿采如峙玉(鄭/畋)¶
(姿采如/峙玉)簡侻(李程簡侻/無儀檢)端凝若植(馮定偉儀觀與宿齊/名人方漢二馮文宗)¶
(詔開元霓裳羽衣舞參以雲韶列于/庭部諸工立縣間端凝若植帝異之)飣座梨(崔逺有文/而風致整)¶
(峭世慕其爲人目曰/飣座梨言所珍也)進止雍閑(裴休爲人醖藉進止雍/閑宣宗嘗曰休真儒者)¶
儀舉自安(魏元忠始以諸生見髙宗髙宗慰遣不知謝/即出儀舉自安帝目送謂薛元超曰是子未)¶
(習朝/廷儀)宜相天子(蕭至忠出爲晉州刺史治有名默啜遣/大臣來朝見至忠風采逡廵畏俯謂人)¶
(曰宜相天子/何乃居外乎)舉止不煩(裴諝性通綽/舉止不煩)風度高嚴(劉伯芻/風度高)¶
<pb:KR3k0008_WYG_021-5a>¶
(嚴/)姿制閒美(李藩姿/制閒美)進止雍如(崔沔性舒遲/進止雍如也)儀狀瓌偉¶
(張鎬儀/狀瓌偉)神采軒異(趙昶神/采軒異)精神爽秀(蘇逢吉漢髙祖鎮/河東父悦爲高祖)¶
(從事逢吉嘗代悦作奏記悦乃言之高祖/召見逢吉精神爽秀憐之乃以爲判官)狀貎雄偉(閩/王)¶
(審知爲人狀貎雄/偉隆凖方口五代)巉巗(李白上雲樂巉巗/容儀戍削風骨)神觀爽邁(裴/度)¶
(退然才中人/而神觀爽邁)爲人嚴偉立朝稜稜有風望(崔/從)風骨秀爽¶
(趙彦昭風/骨秀爽)風度凝逺(宋璟風度凝逺/人莫涯其量)昭昭乎若玉山上¶
行朗然映人也(李白上裴/長史書)蕭嵩虛有其表(明皇雜録帝/拜蘇頲爲相)¶
(命蕭嵩草制不工帝欲令換之不欲斥言因制中有云/國之瓌寳乃指瓌字曰不可言其父名卿宜易之嵩不)¶
<pb:KR3k0008_WYG_021-5b>¶
(悟但改瓌爲珍帝見擲於地/曰虛有其表以嵩魁偉多髯)骨重神寒天廟器(一䨇瞳/人剪秋)¶
(水李賀/唐兒歌)華嶽峯尖見秋隼(杜甫魏將軍歌魏矦骨聳/精爽𦂳華嶽峯尖見秋隼)神¶
氣清爽(上令左右求堪爲王府長史太常卿姜皎奏源/乾曜公清有吏幹因召見與語乾曜神氣清爽)¶
(對答皆有倫序上甚悦/拜少府少監邠王長史)神清韻逺(孔季詡永昌初擢制/科授祕書郎陳子昻)¶
(嘗稱其神清韻逺可/比衛玠終左補闕)神昏形滓(齊澣劾奏裴談神昏/形滓挾邪以罔上)氣¶
挺特不俗(呉保安氣/挺特不俗)¶
　　　醜丈夫(三/)¶
白六極(洪範六極五/曰惡惡醜也)孔醜(亦孔/之醜)不臧　宵貎(叢/陋)陋質(詭/容)¶
<pb:KR3k0008_WYG_021-6a>¶
擲瓦(張孟陽醜毎出人惡/之輙擲瓦礫盈車)眇小丈夫(孟嘗君/田文也)一言而善¶
(傳晉叔向適鄭鬷蔑惡而立於堂下一言而/善叔向聞之曰必然明也下執其手以上)三年不笑¶
(傳昔賈大夫惡娶妻而美三年不言不/笑御以如臯射雉獲之其妻始笑而言)狂且(古之醜人/也詩曰不)¶
(見子都乃/見狂且)名動(孫卿子曰衛靈公有臣曰公孫呂身/長七尺面長三尺廣三尺名動天下)睅¶
(目華元睅其目皤其/  腹睅睛大皤腹大)欽頤(周燮字/彦祖)椎顙(呂氏春秋陳有/惡人曰敦洽犨)¶
(䴢椎顙色/如漆黒也)折頞　哆噅(辨命論哆噅慼頞形之異/也哆噅口張不正音侈撝)子羽¶
甚惡以貎失人(史記澹臺滅明字子羽狀貎甚惡孔子/以爲才薄旣而受業名振諸侯孔子曰)¶
(吾以言取人失之宰我/以貎取人失之子羽)鬷蔑不颺因言見用(傳叔向謂/鬷蔑曰今)¶
<pb:KR3k0008_WYG_021-6b>¶
(夫子少不颺子若無言吾其失子矣/遂如故交注不颺顔貎不揚顯也)睅目佐宋(華/元)慼頞¶
相秦(史記蔡澤魋顔慼頞/頞鼻莖也澤爲秦相)子張難能(稱未仁/於言偃)高柴甚惡¶
推至孝於孔門(家語高柴子羔貎甚惡爲/人篤孝知名於孔子門)茍盡美之可¶
嘉(雖孔醜/之何害)雖伯倫之形不妨賢士(劉伶字伯倫形貎醜/然肆意放蕩名與七)¶
(賢/)而承宫之狀難示逺人(後漢承宫名播單于單于使/求見宫宫曰夷狄眩名非識)¶
(真也臣貎醜不可以示逺/人乃以大鴻臚魏應代之)無以貎取　何陋之有　行¶
歩俛僂(漢蔡羲年八十餘爲丞相短小/無鬚眉貎似老嫗行歩俛僂)母欲棄(周燮字/彦祖生)¶
(而欽頥折額醜狀駭人其母欲棄之父不聼/曰吾聞賢聖多有異貎興我宗者此兒也)黒而上僂¶
<pb:KR3k0008_WYG_021-7a>¶
(豎牛黒而上僂深目而/猳喙陳豹長而上僂)恐似己(莊子厲人夜半生子其/父取火視之恐其似己)¶
(屬人醜/人也)孔貎么醜(盧杞秉政無學術/貎么醜楊炎薄之)陋甚(永王璘/貎陋甚)柔野¶
(陳子昻貎柔/野少威儀)容貎最陋(張鎰盧杞忌鎰剛直欲去之時/朱泚以盧龍卒戍鳯翔帝擇人)¶
(以代杞曰陛下必以臣容貎最陋不爲三軍所信恐後/生變臣不敢自謀惟陛下擇之乃以鎰爲鳯翔節度)¶
姿陋(盧攜姿陋/而語不正)陋其貎不納(封常清素瘠又脚跛高仙/芝陋其貎不納常清怒曰)¶
(以貎取士失之/子羽公其念之)□陋(王伾貎□陋楚/語無它大志)類不勝衣(史㳟奉/□陋類)¶
(不勝/衣)侻陋(陸羽貎/侻陋)寢侻(歐陽詢貎寢/侻敏悦絶人)鬼貎藍色(盧杞陋/甚鬼貎)¶
(藍/色)儜陋(李輔國/貎儜陋)醜恠(五代桑維翰/爲人醜恠)黒色胡髯(慕容彦超/嘗冐姓閻)¶
<pb:KR3k0008_WYG_021-7b>¶
(氏黒色胡髯號/閻崑崙五代史)外陋内險(盧杞初尚父郭子儀病甚百/官造省不屏姬及杞至則屏)¶
(之隱几而待家人恠問其故子儀曰彼外陋/内險左右見必笑使後得權吾族無類矣)貎醜異(許/敬)¶
(宗改中書舍人文德皇后䘮羣臣衰服/率更令歐陽詢貎醜異敬宗侮笑自如)¶
　　　美婦人(四/)　(美色/)　(害德/)　(濟難附/)¶
白彼美人兮　彼姝(者/子)　美人　麗人　佳人　其姝¶
(静女/其姝)婉兮(孌/兮)窈窕(淑/女)邦之媛兮　鍾美(傳天鍾美於/是鍾聚也)桃¶
李(詩華如/桃李)蕣華(顔如/蕣華)國色(見公/羊傳)巧笑(倩兮美/目盻兮)如玉(燕趙/多佳)¶
(人美者/顔如玉)千金之笑(千金/買笑)洵美(且/都)蛾眉(詩手如柔荑膚如/凝脂螓首蛾眉)¶
<pb:KR3k0008_WYG_021-8a>¶
光可以鑑(傳昔任氏生女鬢髪甚美光可/以鑑名𤣥妻䕫娶之是不嗣焉)西施　南威¶
(戰國䇿晉文公得南威三日不聼朝/遂推南威遠之曰後世必以色亡國)巫峽(之/女)浦川(之/神)傾¶
城　絶代(李延年歌曰北方有佳人絶代而/獨立一顧傾人城再顧傾人國)北方　南¶
國(曹植詩云南國有/佳人容華若桃李)東鄰(宋玉曰東鄰之女增之一分則/太長減之一分則太短施朱)¶
(則太赤施/粉則太白)盈盈(樓上女/古詩)靡顔膩理(楚辭/云)不待脂粉(淮南/子不)¶
(待脂粉西/施陽文)傾國(專/房)宜笑(楚辭曰旣含皓兮/又宜笑注皓齒也)袨服(靚/裝)妍姿¶
(麗/質)一笑(再/顧)金鈿(飾/首)羅縠(被/身)丹脣(皓/齒)詩稱女德(必在/於賢)禮載¶
婦容(不專/於色)揆五事(莫先/於貎)稽四德(無大/於容)姱容(楚詞曰姱/容修態)晤¶
<pb:KR3k0008_WYG_021-8b>¶
言(彼美淑姬/可與晤言)灼灼(其/華)姬姜令色　孟娵(古之好女也/娵音鄒楚詞)𤣥¶
鬢(翠/蛾)美豔　美色害德甚美　甚惡(叔向欲娶申公巫/臣氏其母曰吾聞)¶
(甚美必有甚惡而天鍾美於是必以是有敗/也夫有尤物足以移人茍非德義則必有禍)尤物(見/上)傾¶
國(移/人)易色(子夏曰賢/賢易色)冶容誨淫(易/)伐性之斧　三代之¶
亡(恭子之廢皆此物也言/皆因女寵恭子申生)魚入鳥飛(莊子西施毛嬙人/之美也魚見之深)¶
(入鳥見/之高飛)孔妻美豔(宋華父督見孔父嘉之妻于路目逆/而送之曰美而豔遂殺孔父而娶其)¶
(妻殤公怒督/遂弑殤公)孫壽媚惑(後漢梁兾妻孫壽色美善爲妖/態作墜馬髻折腰歩以爲媚惑)¶
(兾縱恣日甚後/與妻皆自殺也)竒袤(媚也/周禮)有南威之容乃可以論於淑¶
<pb:KR3k0008_WYG_021-9a>¶
媛(有龍泉之利乃/可以議於斷割)豔妻煽方處　難濟釋羑里之縶(史/紂)¶
(囚西伯於羑里閎夭之徒以有莘氏之/美女獻於紂紂大悦乃釋西伯而歸)解平城之圍(桓/譚)¶
(論曰高祖被圍平城說閼氏言漢有美女天下無䨇急/則進單于單于必得大重之則閼氏之寵衰矣是謂出)¶
(竒計/也)孔王珪進見(它日進見有美人侍帝側本廬江王/瑗姬也帝指之曰廬江無道賊其夫)¶
(而納其室何有不亡乎珪避席曰陛下以廬江爲是邪/非邪帝曰殺人而取其妻乃問朕是非何也對曰臣聞)¶
(齊桓公之郭問父老曰郭何故亡曰以其善善而惡惡/也公曰若子之言乃賢君也何至於亡父老曰不然郭)¶
(君善善不能用惡惡不能去所以亡今陛下知廬江之/亡其姬尚在竊謂陛下以爲是審知其非所謂知惡而)¶
(不去也帝/嗟美其言)便詖豔嬖(張元素太子乆不見賔友元素曰/宫中所見止婦人不知如樊姬等)¶
<pb:KR3k0008_WYG_021-9b>¶
(可以益聖德者幾何若無/之則便詖豔嬖何足顧哉)秀曼都雅一軍驚視(李光顔/初都統)¶
(韓𢎞惡光顔忠力思有以抗衊之乃飾名姝教歌舞六/博襦䙱珠琲舉止光麗費百鉅萬遣使以遺光顔曰公)¶
(以君暴露于外恭進侍者慰君征行之勤光顔約旦日/納焉乃大合將校置酒引使者以待姝至秀曼都雅一)¶
(軍驚視光顔徐曰我去室家乆以爲公憂誠無以報德/然戰士皆棄妻子蹈白刅奈何獨以女色爲樂爲我謝)¶
(公天子於光顔恩厚誓不與賊同生指心曰雖死不貳/因嗚咽泣下將卒數萬皆感激流涕乃厚賂使者還之)¶
獻麗姝(畢誠始諴被知於宣宗嘗許以相令狐綯忌之/自邠寜凡三徙不得還試思有以結綯至太原)¶
(求麗姝盛飾使獻綯曰太原於我/無分今以是餌將破吾族矣不受)娟秀光麗(高駢傳呂/用之左右)¶
(姬侍百餘皆姢秀光麗/善歌舞巾㡚束帶以侍)姿質天挺(明皇貴妃楊氏始爲/壽王妃開元二十四)¶
<pb:KR3k0008_WYG_021-10a>¶
(年武惠妃薨後廷無當帝意者或言姿質天挺宜充掖/庭遂召内禁中異之即爲自出妃意者丐籍女官號太)¶
(真/)軍中有女子(王智興進破姚海兵五萬於豐北獲美/妾三人智興曰軍中有女子安得不敗)¶
(即斬/以徇)曲眉而豐頰清聲而便體秀外而惠中(韓愈盤谷/序曲眉而)¶
(豐頰清聲而便體秀外而惠中飄輕&KR0322;翳長袖粉/白黛緑者列屋而閑居妬寵而負恃争妍而取怜)秦以¶
金牛美女啖蜀(陳子昻昔蜀與中國不/通秦以金牛美女啖蜀)花見羞(明宗淑/妃王氏)¶
(有美色號/花見羞)婉冶之姿(突厥序婉冶之/姿毁節異類)淑姿脩態(權德輿/郊居記)¶
(淑姿修態廻風遇雲之/勢流光含睇中飲笑抃)傾都之艷(獨孤郁書有傾都/之艷而深帷之)長¶
安水邉多麗人態濃意逺淑且真肌理細&KR1401;骨肉勻繡¶
<pb:KR3k0008_WYG_021-10b>¶
羅衣裳照暮春(杜甫麗/人行)秀色如瓊花(西門秦氏女秀色/如瓊花李白秦女)¶
(休/行)吳娃越豔(吳娃與越豔窈窕誇/鈆紅同上憶舊遊)秀色掩今古(荷花嬌/玉顔西)¶
(施/詩)愛君芙蓉嬋姢之豔(色可飱兮難/再得寄逺上)灼灼芙蓉姿(美人/出南)¶
(國灼灼芙蓉/姿同上古風)眉目豔皎月(同上眉目豔皎/月一笑傾城歡)翠茁鳳生尾¶
丹葉蓮合跗(杜牧張/好好詩)青鏡理雲髪褰簾出深重(韋蘇州/擬古詩)¶
(美人奪南國一笑開芙蓉/青鏡理雲髪褰簾出深重)素面朝天(楊妃外傳號國夫/人不施粧自有美)¶
(豔常素/面朝天)花月之妖(武三思妓素蛾有殊色狄梁公請出/之忽失所在於堂奥中聞蘭麝芬馥)¶
(附耳而聴即素蛾語曰某花月之妖帝遣/奉公言笑梁時之正人不敢見甘澤謡)薛瑶英(元載/末年)¶
<pb:KR3k0008_WYG_021-11a>¶
(納薛瑶英爲姬處以金絲帳却塵褥衣以龍衣一襲無/一兩載以瑶英體輕不勝重衣於異國求此服惟賈至)¶
(楊公南與載友善徃徃/得見其歌舞杜陽編)楚蓮香(都下名妓楚蓮香者國/色無雙毎出則蜂蝶相)¶
(隨聞其香/天寳遺事)飲乳而美(隋唐嘉話侯君集死其家有三美/人容色絶代言常飲人乳而不飯)¶
第一(開元遺事念奴有色善歌宫妓/中第一帝嘗曰此女眼色媚人)冡角井(樂史緑珠/傳緑珠冡)¶
(在角井山下汲者誕女必美識者以美女無益於/時以巨石鎮之後有産女者七竅四支多不完具)紅拂¶
(李靖謁楊素一妓執紅拂侍側目靖乆之靖歸逆旅夜/有紫衣戴帽人杖挂一嚢叩門遽延入脫衣去帽乃十)¶
(八九一美人也靖驚詰之告曰妾楊家紅拂妓也侍司/空閲人多矣未有如公者絲蘿願託喬木也旦來觀其)¶
(姿真天人也乃/與俱適太原)西子毛嬙之蹈後宫也皎朝日煥浮雲¶
<pb:KR3k0008_WYG_021-11b>¶
而無鹽逐於鄉里(桞宗元/答問)薛瑶英能詩書善歌舞(仙姿/玉質)¶
(肌香體輕雖旋波移光/飛燕緑珠不能過也)楊炎贈楊英歌(雪白淡眉天上/女鳳簫鸞翅欲)¶
(飛去玉釵翹翠歩無/塵楚腰如栁不勝春)善自塗澤(則天皇后武氏雖春秋/高善自塗澤雖左右不)¶
(悟其/衰)一枝紅豔(露凝香/李白)雲想衣裳(花想容春風拂檻露/華濃若非羣玉山頭)¶
(見㑹向瑤臺/月下逢同上)¶
　　　醜婦人(五/)¶
白甚惡　宵形(宵形/叢陋)嫫母(醜/女)鍾離之后(列女傳齊邑之/女曰鍾離齊宣)¶
(王之正后也爲人極醜凹頭深目大節卭鼻結喉肥項/少髪折腰出胷皮膚若漆行年四十無所容入衒嫁不)¶
<pb:KR3k0008_WYG_021-12a>¶
(售乃拂拭短褐自詣宣王願/備後宫宣王納之以爲后)登徒之妻(宋玉曰登徒子/之妻蓬頭攣耳)¶
(齞脣歴齒旁行踽僂又疥/且痔登徒子悦之生五子)許允之婦(郭子許允之婦竒/醜交禮竟不復入)¶
(房許曰婦有四德卿有幾答曰新婦所乏者容耳士有/百行君有幾許曰皆備婦曰君好色不好德何謂皆備)¶
(許有慙色/遂相敬重)晉惠妃(賈充女醜/而短黒色)陋質(詭容/鄙貎)效顰(西施病捧/心而顰隣)¶
(之醜女亦/學而顰)况賢惟易色(醜不/誨滛)徵美豔之妻(且聞/亂宋)稽宿瘤¶
之女(終見/興齊)茍徳行之可稱(雖鄙陋/而何害)茍宵貎之不藏(雖効/顰而)¶
(孔/醜)首若飛蓬(膏沐/無用)膚如㸃漆(脂粉/何施)雖天地之秀形(合齊/美惡)¶
而男女之大欲(亦本/妍媸)無徵怨於下山(宜鹽形/於止水)稽六極且¶
<pb:KR3k0008_WYG_021-12b>¶
聞於惡(考四德不/見其容)詩稱女美(必在/於賢)禮載婦容(不專/於色)茍以¶
德稱(曷宜/貎取)&KR2334;廉(楚詞哀時命云古/之醜婦人&KR2334;音龍)孔陋而淫(閩王延翰/審知長子)¶
(其妻崔氏/陋而淫)嫫母衣錦(李白鳴/臯歌)錦縠(西子不華嫫母錦縠/是不能易其美惡房)¶
(千里/文)敦洽騁姿(皮日休子都蒙/袂兮敦洽騁姿)悦醜(兵部郎中朱凝妻/有美色天后時洛)¶
(中殖業坊酒家有婢蓬頭垢面傴肩皤腹寢惡/之狀舉世所無朱悦之殆忘寢食朝野僉載)醜女來¶
效顰(李白古風醜女來效顰還家驚/四鄰夀陵失本歩笑殺邯鄲人)逐於鄉里(桞宗元/無塩逐)¶
(於鄉/里)老且醜(張萬福初在泗州遇李希烈反陳少游悉/以部刺史妻子質楊州萬福獨不遣謂使)¶
(者爲我白公妻老且醜/不足慁公意卒不行)視姬姜而自退其陋質(劉太真/上楊相)¶
<pb:KR3k0008_WYG_021-13a>¶
(啟文/粹)¶
　　　長大人(六/)¶
白埋首於子駒之門(傳魯叔孫得臣敗長狄于鹹獲長/狄僑如冨父終生㫪其喉以戈殺)¶
(之埋其首于子駒之北門鄋瞞伐齊齊獲其弟榮如埋/其首於周之北門鄋瞞由是遂亡注鄋瞞長狄國名蓋)¶
(長三丈骨節非常恐後/代怪之故記其處所)長狄眉見軾(穀梁傳獲僑如兄/弟三人造攻中國)¶
(凡射不能害得臣善射射其目身/横九畆斷首而載之眉見於軾)防風骨專車(家語呉/伐越墮)¶
(㑹稽獲骨專車呉子使來問仲尼仲尼曰禹㑹/諸侯於塗山防風氏後至禹戮之其骨節專車)身横九¶
畆(長狄身/横九畆)腰闊十圍(晉書尹緯字景亮長八尺/腰帶十圍魁梧有大志)十丈(國/語)¶
<pb:KR3k0008_WYG_021-13b>¶
(曰人之長者不過/十丈數之極也)龍伯國之大人(列子帝令巨鼇負五/山龍伯國之大人釣)¶
(兩鼇合負而/歸帝怒之)蓬萊山之竒士(漢書王莽時有竒士長丈/六腰十圍出自蓬萊山自)¶
(言巨無霸車不能載/三馬不勝卧則枕鼓)視跡於襄武(魏志咸熙二年襄武/縣有大人見長三丈)¶
(餘跡長二尺二寸/白髪著黄單衣)見體於臨洮(史記秦始皇時有大人/見臨洮長五丈脚跡長)¶
(六/尺)鴻大(漢長樂尉馬騰身長八/尺身體鴻大面鼻雄異)魁梧(後漢趙壹字元叔/體貎魁梧身長九)¶
(尺望之甚偉/恃才倨傲)乗土(禮斗威儀曰君乘土/而王者其人長大)禹(長九尺/九寸)湯(長/九)¶
(尺/)孔子(長九/尺)伍子胥(長一/丈)韓信(長八尺/九寸)東方朔(長九尺/三寸)¶
金日磾(長八/尺)車千秋(長八/尺)頎而長兮　千仞(楚詞曰東/方長人千)¶
<pb:KR3k0008_WYG_021-14a>¶
(仞唯䰟/是索)乾坤賦象(宗類/分形)非無長短之差(自有洪/纎之别)孔偉容¶
貎(裴寂極長/偉容貎)婁師德(長八/尺)侯希逸(長七/尺)姿貎魁秀(劉德/威姿)¶
(貎魁/秀)宗楚客(長六尺/八寸)魁岸(紀處納爲/人魁岸)陸景融(長七/尺)吉頊¶
(洛州河南/人長七尺)姿質偉岸(宗室從晦/姿質偉岸)黒齒常之(百濟西部人/長七尺餘)¶
白晳長大(齊映爲人/白晳長大)李晟(長六/尺)姿狀秀偉(武儒衡姿/壯秀偉)張¶
忠孝(魁偉長/六尺)楊收(長六尺二寸廣/顙深頤䟽眉目)楊謹矜(兄弟皆六尺/餘見美丈夫)¶
(門/)郭知運(長七尺猿/臂虎口)張廵(長七/尺)魁岸有力(程千里長七/尺魁岸有力)¶
張興(長七/尺)郭子儀(長七尺/二寸)李嗣業(長七/尺)姿度魁傑(馬燧/姿度)¶
<pb:KR3k0008_WYG_021-14b>¶
(魁傑長六/尺二寸)楊守亮(身長七尺/餘色如鐵)段志𤣥(姿質/偉岸)獻長人(五行/志開)¶
(元二十二年四月冀州獻長/人李家龎八尺有五寸矣)暴長(太和十三年民皇甫/及年十四暴長七尺)¶
(餘長啜大嚼/三倍如初)類長三丈(東夷長人者類長三丈鋸牙鈆/爪黒毛覆身不火食噬禽獸或)¶
(撙人/以食)美晳如玉(王延翰爲人長大/美晳如玉五代)身長九尺鬢眉蒼(杜/甫)¶
(洗兵馬張公一生滄海/客身長九尺鬢眉蒼)白而長身(孔子世家三十八吾見/其孫白而長身韓文)¶
　　　短小人(七/)¶
白侏儒(傳臧紇戰敗國人歌曰侏儒侏儒/使我敗于邾注臧紇短小故也)璝質　僬僥¶
(國語僬僥氏長三尺/短之極也注西蠻也)優旃(史優旃秦/倡侏儒也)巨靈(漢武故事東/郡送一短人)¶
<pb:KR3k0008_WYG_021-15a>¶
(長七寸/名巨靈)眇小丈夫(孟嘗/君)飽欲死(東方朔曰臣長九尺三/寸俸一囊米錢二百四)¶
(十侏儒身長三尺亦一囊米錢二/百四十侏儒飽欲死臣朔餓欲死)二尺(廣延之國/人長二尺)一寸¶
(神異經西北荒有小/人長一寸朱衣朱冠)晏子短小相齊(晏子長不滿/三尺而相齊)蔡義¶
小而佐漢(漢蔡羲爲丞相年八十短小無鬢髪/行歩俛仰常兩吏夾持乃能行也)短主簿¶
(王恂爲桓温主簿爲人/短小故號曰短主簿)若不勝衣(孫卿子葉公子高/短小行若不勝衣)侏¶
儒(漢書東方朔謂侏儒曰帝以若曹耕田力不及人從/軍不任軍事無益於時今欲盡殺若曹侏儒大懼)¶
長七寸(神異經西海有一鶴國人長七寸日行千里如/飛百物不敢犯畏海鵠鵠吞之夀二百歳在鵠)¶
(腹中不死或/云李子敖也)短黒(賈充女晉惠/妃醜而短小)是以區區蕞質(還爲楚/國之賔)¶
<pb:KR3k0008_WYG_021-15b>¶
𤨏𤨏微容(遂入蔡/邕之賦)僬僥不可使舉(侏儒不/可使援)孔短李(李紳/爲人)¶
(短小精悍/時號短李)儀質陋侻(韋述方少/儀質陋侻)癯短才及中人(辛/讜)陋短¶
俯傴(武懿/宗)貢侏儒(陽城爲道州刺史州産侏儒歳/貢諸朝城奏州民盡短自是罷)眇小¶
無髯(關播盛稱李元平帝拜汝州别駕李希烈隂使亡/命應募縛元平希烈以其眇小無髯戱李克城曰)¶
(使爾取元平乃/以其子來邪)人腊(酉陽雜爼李章武有人腊長三尺/餘頭項髀肋成就言是僬僥國人)¶
短而傴(崔善爲用清察稱諸曹史惡之以/其短而傴嘲曰曲如鈎封列侯)三箇半人(桑/維)¶
(翰身短面廣毎對鑑自嘆曰七尺之身何如一尺之面/後登第同榜四人秦王幕客陳保極戱謂人曰今歳有)¶
(三箇半人及第以維翰短陋/故謂之半人孔平仲續世說)¶
<pb:KR3k0008_WYG_021-16a>¶
　　　形貎(八/)　(相似附/)¶
白圓首方足(首圓象天/足方象地)乾爲首(坤爲腹離爲目艮爲手/震爲足坎爲耳巽爲股)¶
(兌爲口/易說卦)筋骸之束(禮云人隂陽之交五行之/秀肌膚之㑹筋骸之束)駢脅(晉公/子重)¶
(耳駢/脅)蜂目豺聲(楚公子商/臣忍人也)熊虎之狀(豺狼之/聲越椒)深目豭喙¶
(豎/牛)睅目皤腹(華元睅其目皤其腹/睅目出也皤腹大也)肖形天地(漢書肖類/也謂圓首)¶
(方/足)頭小而銳(史記平原君武/安君頭小而鋭)婦人女子(人聞張良勇智/以爲其狀貎魁)¶
(梧竒偉乃若/婦人女子)猿臂(李/廣)真漢相(漢王商長八尺餘體鴻大/容貎絶人單于來朝仰視)¶
(遷延却退天子聞/而嘆曰真漢相也)顧見耳(蜀先主/劉備)鷰頷(班超鷰頷行食/飛鳥肉萬里侯)¶
<pb:KR3k0008_WYG_021-16b>¶
(相後封爲/定逺侯)鳶肩(梁/冀)魁岸(江/充)龍章鳳姿(嵇康雖土木形體/人以爲龍章鳳姿)¶
(天質/自然)修容　目容端　口容止(不妄/動)頭容直　足容重¶
　黒而上僂(豎/牛)眼如紫石稜鬚如蝟毛磔(桓/温)竒表(後漢/李固)¶
(字子堅貎有竒表頂/角區犀足履龜文)　影日中無影(仙人與虛合體故/日中無影雪中無)¶
(跡/)服丹(韓終乆服/丹無影)問魍魎(莊子云衆/魍魎問影)處隂休影　疾行¶
遁影(人有惡影而走者/不知處隂而影滅)老人子(無/影)捕影隨形(若捕影/隨形也)顧¶
影(何晏自喜/行歩顧影)欲影之直(必端/其表)　相似有若(史記孔子旣/沒弟子思慕)¶
(以有若似孔子相與/立爲師師事如孔子)優孟(優孟爲孫叔敖衣冠抵掌談/論象孫叔敖楚王及左右不)¶
<pb:KR3k0008_WYG_021-17a>¶
(能/别)陽虎(子畏於匡蓋孔子貎似陽虎/匡人趨而圍之陽虎陽貨也)逢丑父(公羊逢丑/父似齊頃)¶
(公故代頃公/爲晉獲也)且有典形(後漢孔融與蔡邕素善邕卒有/虎賁士貎類於邕融毎酒酣引)¶
(與同座曰雖無老/成人且有典形)張衡後身(語林曰張衡死蔡邕母始/孕二子才貎相似時人云)¶
(邕是張/衡後身)兄弟(陳國張伯喈弟仲喈/相似妻子不能别)惟肖(肖似也/尚書)吾靣(人/心)¶
(不同如其靣焉吾豈/敢謂子靣如吾靣乎)厲人(見上醜丈/夫門注)紀信詐降(紀信貎/似漢王)¶
(乘黄屋車左纛詐/稱漢王出降項羽)孔狀魁梧(李訓狀/魁梧)不踰中人(魏徵狀/貎不踰)¶
(中人有/志膽)偉秀(蕭嵩貎/偉秀)姿體魁秀(李義琰姿/體魁秀)髭貎雄偉(宗/晉)¶
(卿髭貎/雄偉)姿貎魁異(桞澤姿/貎魁異)土木形體(郝處俊土/木形體)容而才¶
<pb:KR3k0008_WYG_021-17b>¶
(張知謇自德州刺史入計后竒其貎詔/工圗之稱其兄弟容而才謂之兩絶)儒謹(虞世南/貎儒謹)貎¶
類(王孝傑戰大非川爲敵執賛普/見之曰貎類吾父故不死歸之)風骨秀爽(趙彦昭風/骨秀爽)¶
儀止秀偉(張喜貞儀止秀偉奏/對偘偘武后異之)氣象清古(王丘氣/象清古)竒其¶
狀貎(五代楊行宻唐乾符中江淮羣盗起行宻以/爲盗見獲刺史鄭棨竒其狀貎釋縛縱之)十圍¶
(江安王元祥/魁大帶十圍)鑒形美惡(魏元成傳鑒形之/美惡必就止水)神觀爽邁(裴/度)¶
(退然纔中人而神觀爽邁使外/國者其君長必問度狀貎孰似)貎類(王世充隂索貎類/李宻者使縛之旣)¶
(兩軍接使索類宻者過陣譟曰/獲宻矣士皆呼萬歳宻軍遂亂)偉其貎(賈循從子隱林/爲永平兵馬使)¶
(屬朱泚難率衆扈行在/德宗見隱林偉其貎)偉儀貎(宋之問/偉儀貎)阡陌聚觀(李邕/旣入)¶
<pb:KR3k0008_WYG_021-18a>¶
(朝人間傳其眉目瓌異至阡陌/聚觀後生望風内謁門巷填隘)貎豐偉(崔㳟貎/豐偉)資貎瑰¶
傑(郭曜資/貎瑰傑)偉岸(薛存慶/貎偉㟁)異其貎(楊行宻年二十亡入盗/中刺史鄭綮捕得異其)¶
(貎曰而且冨貴/何爲作賊縱之)狀貎非常(劉知謙爲清海牙將節使韋/宙以兄女妻之衆謂不可宙)¶
(曰若人狀貎非常/吾以子孫託之)䟽眉目豐下(盧奕䟽眉/目豐下)望其狀貎(李/藩)¶
(張建封卒濠州刺史杜兼疾駈至隂有覬望因誣奏建/封死藩撼其軍有非望帝亟追藩旣入帝望其狀貎曰)¶
(是豈作亂/人邪釋之)赤心(安禄山帝視其腹曰卿腹中/何有而大答曰唯赤心耳)腰腹十圍¶
(朱泚資壯偉/腰腹十圍)纎瘦(李賀爲人纎瘦通/眉長指爪能疾書)體貎軒特(李栖筠/體貎軒)¶
(特/)質狀頎省(王涯質狀頎/省長上短下)形神秀發(五代和凝/形神秀發)狀貎堂¶
<pb:KR3k0008_WYG_021-18b>¶
堂(同上華温琪少從黄巢爲盗巢敗温琪走滑州顧其/狀貎魁偉懼不自容乃投白馬河流數十里不死河)¶
(上人援而出之又自經於桑林輙枝折乃之胙縣/有田父見之曰子狀貎堂堂非常人也乃匿于家)燕頷¶
(吳元濟/燕頷)貎似而心不同(昔之聖人其首有若牛者其形/有若蛇者其喙有若鳥者其狀)¶
(有若蒙倛者彼皆貎似/而心不同焉韓愈雜說)牛首鳥身(皮日休鹿門隱書神/農牛首蜚仲鳥身信)¶
(乎哉曰非/形也象也)天光睟清日華明潤(古之至聖必有竒相是/以黄熊之瑞應於龍體)¶
(赤精之符協於國表頎然而長文王所以王天下也體/貎多竒漢高所以威海内也然則績事之微極於惟肖)¶
(至於天光睟清日華明潤非可圖/也李德裕唐武宗皇帝真容讃序)踔越之姿(裴劉賛觀/二子非有)¶
(踔越/之姿)娶與我異類則自堯舜以下(皆宜縱目卭鼻四手/八足鱗毛羽鬣飛走)¶
<pb:KR3k0008_WYG_021-19a>¶
(變化然後乃可茍不爲是則/亦人耳桞宗元與楊誨之書)姿狀如甚懦者(韋處厚姿/狀如甚懦)¶
(者居家/亦循易)人生非寒松年貎豈長在(李白/古風)願繪而觀(藩鎮/李寳)¶
(臣謬謂滔使曰吾聞朱公貎若神願繪而觀可乎滔即/圖以示之寳臣置圗射堂大㑹諸將熟視曰信神人也)¶
(宻選精卒二千夜馳三百里欲劫滔戒曰取彼貎如射/堂者時二軍不相虞忽聞變滔大駭戰瓦橋敗衣他服)¶
(得脫禽類滔/者以歸承嗣)額鋭角方(李宻額鋭角方/瞳子黒白明徹)貎必儒人(五代/張廷)¶
(藴武人所識不過數字而平生重文士嘗從明宗破梁/鄆州獲判官趙鳳廷藴謂曰吾視汝貎必儒人可無隱)¶
(也鳯以實對廷/藴亟薦於明宗)狀貎堂堂而不通文字(五代安叔千狀/貎堂堂所爲鄙)¶
(陋時人謂/之没字碑)黑色胡髯(同上慕容彦超黑/色胡髯號□崑崙)人影數至九(酉/陽)¶
<pb:KR3k0008_WYG_021-19b>¶
(雜爼道士郭采真言人影數至九常試之至/六七而已外亂莫能辨郭言漸益炬則可别)取人本命¶
日五更張燈相人影(同上實厯中有王山人取人本命/日五更張燈相人影知休咎言人)¶
(影深深則/貴而壽)影不欲照水照井(及浴盆中古人避/影亦爲此同上)¶
　　　冨(九/)　(戒懼/貪富)　(驕逸附禍敗/吝嗇)¶
白五福(二曰/冨)冨而可求(語/)哿矣冨人(詩/)聚斂(季氏冨於/周公而求)¶
(也爲之聚斂而附益之子曰非吾/徒也小子鳴鼔而攻之可也語)貨殖(子曰賜不受/命而貨殖焉)家¶
富(禮家富不/過百乗)多積(儒有不祈多/積積財貨也)潤屋(曾子曰/富潤屋)藩身(傳貨/以藩)¶
(身/)發身(禮仁者以財發身言仁/者務施故發身於令名)發財(不仁者以身發財/言不仁者不務施)¶
<pb:KR3k0008_WYG_021-20a>¶
(故發財於/令名也)素封(史記冨者無禄秩之俸爵邑/之入而與之比者命曰素封)金穴(郭况/富號)¶
(金/穴)積財(晉書石祟善營生/積財如山岳也)藏鏹(巨/萬)卓鄭猗陶(蜀卓氏程/鄭猗朱陶)¶
(頓四人並古/人之富者)日食萬錢(何/曾)千駟(齊景公有/馬千駟)貨利(惟王不/殖貨利)¶
豐財　徇財(貪夫/徇財)憂貧　好利　生厚　德正(傳人生/厚而德)¶
(正言財足/則思無邪)雖生厚而德正(思則/無邪)茍怙冨而恃盈(驕而/生亂)安¶
富(周禮以保息養萬民六曰安也/七曰冨謂平其税而不專取)旣富(子適衛曰庻矣哉/冉有曰旣庶矣又)¶
(何加焉曰富之曰旣冨/矣又何加焉曰教之)家累千金(子/貢)田農(漢秦陽以田/農而冨一州)¶
販脂(翁伯販脂/而傾縣邑)賣漿(張氏以賣/漿而踰侈)灑削(質氏以灑削而/食洒削治刀劒)濁¶
<pb:KR3k0008_WYG_021-20b>¶
氏以胃脯而連騎張里以馬醫而擊鍾　善人冨謂之¶
賞淫人冨謂之殃(子服惠伯謂叔孫曰天殆冨淫/慶封又冨矣穆子對曰云云)貨財¶
山積(牛馬/谷量)放利而行(以財/自衛)指千(僮僕/指千)巨萬(貨財/巨萬)財雄(班/固)¶
(自叙云逺祖/以財雄北邊)冨埓(王/者)瞻烏(爰止于誰之屋/言烏集冨人屋)朝請(史貨殖/傳烏氏)¶
(倮畜牧及衆斥賣求竒繒物間遺戎王戎王什倍其償/與畜畜至用谷量牛馬秦始皇令倮比封君以時與列)¶
(臣朝/請)貲次如苴(成都羅褒資至巨萬初褒賈京師爲平/陵石氏持錢石氏貲次如苴親信之厚)¶
(資遺令徃巴蜀數年間至十餘萬褒舉半遺曲陽/侯依其權勢時當物備力餘貸郡國人莫敢負)如苴¶
(如氏苴氏/皆冨人也)高貲　晉楚之冨(孟子曽子曰晉楚之冨不/可及也彼以其冨我以吾)¶
<pb:KR3k0008_WYG_021-21a>¶
(仁彼以其爵我以/吾義吾何慊哉)爲仁不冨(爲冨/不仁)用財自衛(巴寡婦/清史)¶
戒懼幅利(傳晏子不受邑子尾問之曰吾不受邑非惡/冨也恐失冨也冨如布帛有幅焉爲之制度)¶
(使無遷夫人生厚而利於是乎正德以福爲/幅幅利過則敗吾不敢貪多所謂如幅焉)冨而無驕¶
冨而好禮　人之所欲(子曰冨與貴是人之所欲/不以其道得之不處也)不義¶
如浮雲(不義而冨且貴/於我如浮雲)不淫(禮冨貴而知好/禮則不驕不淫)能散(積而/能散)¶
辭冨(君子辭冨/不辭貧)不仁(爲冨不仁/爲仁不冨)去泰(聖人去甚/去奢去泰)損之而¶
益(益之/而損)知足(知/止)念失冨之由(必因/厚利)思速貧之誡(孰敢/多藏)居¶
利思義　聖人不積(君子/戒盈)戒之在得　辭宋人之寳(曾/是)¶
<pb:KR3k0008_WYG_021-21b>¶
(不/貪)譲齊國之封(殊非/惡冨)夫物惡盛(惟神/害盈)知止者冨(老/子)念其潤¶
屋(無欲/實難)慮以焚身(非道/不處)資冨能訓(書言資冨而/能順教訓也)善冨(貨/殖)¶
(志任氏折節爲力田畜人争取/賤價任氏獨取貴善冨者數世)散施(後折象父國爲鬱/林太守有資二億)¶
(家童八百人及國卒象感多藏厚/亡之義乃以金帛資産周施親踈)須知止足之由(遽絶/錐刀)¶
(之/末)　驕逸處樂(子曰不仁者不/可以長處欒)怙冨(子太叔曰無怙冨/又子晢怙冨而卑)¶
(其/上)不亡(傳曰冨而不驕驕/而不亡未之有也)斯亂(子曰小人冨斯驕驕斯/亂故聖人之制使人冨)¶
(不足以/驕也)充詘(不充詘於冨貴/注充詘失節服)服文彩(而驕易生老子曰/服文彩厭飲食是)¶
(爲盗/夸)食膏梁(而性難正國語曰膏梁/之性難正言易驕難正)持盈(老/子)遺咎(冨貴/而驕)¶
<pb:KR3k0008_WYG_021-22a>¶
(自遺/其咎)位不期驕禄不期侈(貴位不期而驕自至冨祿不/期而侈自來驕侈以行已所)¶
(以速/亡)　禍敗怙冨(子晳怙冨而卑/其上不能乆也)藴利(生孽/傳)鄭殺駟秦¶
(傳鄭駟秦冨而侈嬖大夫也而常/陳卿車服於其庭鄭人惡而殺之)偏重必離(子高曰言/聞所求無)¶
(厭偏重必離言如/物偏重必離敗)焚身(傳象有齒以/焚身貨累也)賈害(傳/)厚亡(多藏/必厚)¶
(亡老/子)旣生生之太厚(亦安安/而能遷)冨謂之殃(傳慶封奔呉呉/與之朱方冨於)¶
(其舊惠伯曰天殆冨淫人慶封又冨矣穆子曰善人冨/謂之賞淫人冨謂之殃天其殘之也其將聚而殱旃)¶
覆餗(之/凶)必毀(盈必毀/天之道)禍生腐鼠(列子曰虞氏梁之冨人/財無量登高臨大道陳)¶
(酒擊博俠客相隨行樓下博者射中兩眼而笑飛鳶適/墜其腐鼠而中俠客俠客相謂曰虞氏冨樂乆矣我不)¶
<pb:KR3k0008_WYG_021-22b>¶
(侵犯乃辱我以腐鼠必當滅之乃聚衆/攻之滅其家注驕侈之致禍非一塗也)象有齒而焚身¶
(人懐璧/而賈害)　貪冨專利(而不厭/申侯)予取予求(不汝/瑕疵)敗類(貪人/敗類)¶
盈厭(饕餮貪于飲食胃干貨/賄侵欲崇侈不可盈厭)饕餮(貪財/食也)逞無疆(之/欲)以不¶
貪爲寳(子/罕)無欲實難　放利而行(多/怨)敗度(欲敗/度)貪惏(貪/冐)¶
屬厭(願以小人之腹得爲/君子之心屬厭而已)懲肆去貪　載寳(孔子曰南/宫敬叔反)¶
(必載寳而朝孔子曰/䘮不如速貧之愈也)欲不可縱(志不/可滿)茍得(臨財無/茍得禮)貧無¶
求多(貪多/也)是無厭也(不可厭也/其能乆乎)争利　禮不縱欲(神亦/害盈)¶
貪夫(徇/財)傷亷(害/義)可欲(罪莫大/於可欲)不以義制(將由/惡終)無醉飽之¶
<pb:KR3k0008_WYG_021-23a>¶
心　無德而貪(不義/而冨)以徼大利(必有/近憂)小人喻於利(語/)無¶
德而貪(子罕謂/之䘮寳)不義而冨(仲尼喻/於浮雲)貨力而已(禮/)貪泉(南/海)¶
(有貪泉人飲之皆貪呉隱之酌/飲曰若使夷齊飲終當不易心)廉恥缺(詩云白華廢/則亷恥缺矣)黷¶
貨(無/厭)戒得(戒之/在得)行妨(難得之貨令/人行妨老子)楊公不惑(楊公云不/惑酒色財)¶
憂貧　谿壑可盈(是不可厭國/語叔向云)人道惡盈　吝嗇坤爲¶
地(爲吝/嗇)不足觀(子曰如有周公之才之美/使驕且吝其餘不足觀也)短於財(仲尼/不假)¶
(蓋於子夏曰商之爲人也短於財吾/聞與人交䕶其短取其長所以能乆)曹洪(魏志曹洪家/冨性吝嗇文)¶
(帝在東宫時從洪/貸絹不如意恨之)牙籌(晉王戎園田水磑周遍天下自/執牙籌晝夜筭計儉嗇不自奉)¶
<pb:KR3k0008_WYG_021-23b>¶
(養天下人謂之膏育之疾女適裴顔貸錢數萬乆而未/還女後歸寧戎色不悦女遽還直然後乃歡從子將婚)¶
(戎遺其軍衣婚訖而更責取家有好/李賣恐人得種恒鑚其核以此獲譏)錢癖(和嶠冨擬王/者而至吝人)¶
(謂之有/錢癖)食不足(鄭太有田四百/頃食常不足)甚愛必大費(老/子)旣&KR1021;(周/人)¶
(旣&KR1021;&KR1021;者儉嗇也而師吏尤甚轉轂百數賈郡國無過/不至雒陽街居在齊秦楚趙之中冨貴相矜以久賈)¶
(邑不入門設用此等故/師吏能致十千萬也)&KR1021;嗇(説苑孔氏南陽大鼓鑄連/騎遊諸侯有游閑公子之)¶
(名然其嬴得過/瘉於&KR1021;嗇也)儉嗇(魯人儉嗇而丙氏尤甚家自父兄/子弟約俯有拾仰有取富至巨萬)¶
公侯冨儉(張安世字少孺尊爲公侯食邑萬户然而身/衣弋綈夫人自紡績家僮七百人皆有手役)¶
孔冨不學奢(馬/周)生於冨者驕(栁澤上書生/於冨者驕)田彭(郝處俊/江淮間)¶
<pb:KR3k0008_WYG_021-24a>¶
(爲語曰冨如/田彭見貴門)冨有金玉(韓思復家/冨有金玉)以貲甲天下(馬燧子/暢燧沒)¶
(後以貲甲天下暢亦善殖/財家益豐晚爲豪幸牟侵)財役里閭(嚴震本農家子以/財役里閭數出貲)¶
(助/邊)多藏者以叔明爲鑒(李叔明豪侈在蜀殖財廣地舍/田産殁數年子孫驕縱貲産皆)¶
(盡世言多藏者/以叔明爲鑒)不立田園(張嘉貞雖貴不立田園有勸/之者答曰吾嘗相國矣未死)¶
(豈有飢寒憂若以譴去/雖冨田産猶不能有也)京師高貲(胡証拜嶺南節度使/卒廣有舶具竒寳証)¶
(厚殖財自奉養奴數百人營第修行里彌/亘閭陌車服噐用珍侈遂號京師高貲)積賄(陳儒前/此數殺)¶
(大將冨商故積賄毎/曝衣紈繡不可計)世冨于財(李育德世冨于財家僮/百人天下亂乃私完械)¶
(甲嬰武陟城自保/人多從之遂爲長)專居賄五年至數千萬(裴伷先流北/庭無復名檢)¶
<pb:KR3k0008_WYG_021-24b>¶
(專居賄五年至數千萬娶降胡女爲妻妻有萬金駿馬/牛羊以財白雄養客數百人自北庭屬京師多其客詗)¶
(候朝廷事聞/知十常七八)家冨多僮僕積粟常數千鍾(李勣本姓徐/家冨多僮僕)¶
(積粟常/數千鍾)冨埓王者(丘/和)冨擬王侯(五代王處直父宗善/殖財貨冨擬王侯)爲¶
天下高貲(王處存家勝業/里爲天下髙貲)寳精(王處回積鉅萬計蜀中/冨家罕與比在太原家)¶
(甚貧善相者周𤣥豹毎指謂知祥曰此子/寳精也它日當大冨果如言出九國志)藏鏹積粟(韓/琬)¶
飲醲嚙肥被鮮曵華(房/魯)饒財(家故饒財韓/愈薦契宗師)帑櫝之積(陸/相)¶
(奏議務鳩斂而厚其帑櫝之積者匹夫之冨/也務散發而收其兆庶之心者天子之冨也)至冨可敵¶
貴(𤣥宗御含元殿望南山有白雲横亘山間左右皆不/見令急召元寳曰見一白物横在山頂不辨其狀左)¶
<pb:KR3k0008_WYG_021-25a>¶
(右貴臣啓曰臣等不見𤣥宗曰我聞至富可/敵貴朕天下之主寳天下之福南部新書)金銀屋壁¶
(王元寳巨豪常以金銀疊爲屋壁上以紅泥泥之又置/禮賢堂以沉香爲軒檻以碔砆甃地面以錦紋石爲柱)¶
(礎又以銅線穿錢甃於後園花徑/中貴泥雨不滑人呼王氏富窟)陳子昻(以富家子尚/氣俠弋博自)¶
(如/)貲貨盈衍(崔𤣥暐母盧常戒𤣥暐曰我聞姨兄辛𤣥/馭云子姓仕宦有言其貧窶不自存此善)¶
(也若貲貨/盈衍惡也)¶
　¶
　¶
　¶
<pb:KR3k0008_WYG_021-25b>¶
　¶
　¶
　¶
　¶
　¶
　¶
　¶
　白孔六帖卷二十一¶
