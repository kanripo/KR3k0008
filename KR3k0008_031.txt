# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.460547
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷三十一
<pb:KR3k0008_WYG_031-1a>¶
欽定四庫全書¶
　白孔六帖卷三十一　　唐　白居易　原本¶
　　　　　　　　　　　宋　孔　傳　續撰¶
　　脣(一/)　　　　　　足(二/)¶
　　眉(三/)　　　　　　鼻(四/)¶
　　鬚(五/)　　　　　　律吕(六/)¶
　　刻漏(七/)　　　　　方術(八/)¶
　　卜筮(九/)　　　　　相(十/)¶
<pb:KR3k0008_WYG_031-1b>¶
　　　脣(一/)¶
白脣亡齒寒(左傳宫之/竒云云)仲尼升脣(孝經鉤/命决曰)老子脣麄厚¶
(瀬鄉/記)脣者齒之垣(春秋元命/包云云)舌之藩(周生列/云云)黒脣(燉煌/實録)¶
(曰王禁字孟曽卒有盗發塜見禁與人摴蒱賜盗者飲/出其夜告城門云孟曽使人也發曽塜禁賜酒以黒其)¶
(脣明日入城黒脣者是也/湏臾賊至為門吏所縛)朱脣外朗(曹植/賦)沸脣(賈誼曰/沸脣擾)¶
(塞垣之下/匈奴號也)孔博脣(婁師/德)膏脣(武平一上書膏脣/之伍茍輸讒計)脣厚(杜/紫)¶
(微脣厚不稱/才名出𤨏言)劖脣(南蠻赤口濮/劖其脣使赤)持疑於脣吻間(韓愈送/毛仙翁)¶
(發言如駃駟囁嚅/持疑於脣吻間)焦脣(道長食盡苦口焦/脣李白來日大難)烏膏注脣(五/行)¶
<pb:KR3k0008_WYG_031-2a>¶
(志元和末婦人不施朱粉惟/以烏膏注脣狀似悲啼者)縳舌膠脣(唐孫樵逐痁文/有司馬安者攘)¶
(義盗仁縳/舌膠脣)絳脣(杜甫觀公孫大娘舞/劎絳脣朱䄂兩寂寞)¶
　　　足(二/)¶
白龜文(抱朴子内篇曰/老君足下龜文)又(漢書曰宣帝/足下龜文)足下有毛(宣/帝)樂¶
正子春(下堂而傷/左足禮)足不良(郤/克)不失足於人(禮/)啟予手啟¶
予足(曽子/病)堂上接武堂下布武(武足/跡也)孔足痺(王徽帝召/徽為御史)¶
(大夫固/辭足痺)踵相逮(禇亮寢疾帝遣中/使候問踵相逮)足病發(白居易武宗/欲召用之是)¶
(時居易/足病發)鄭權(穆宗立以左散騎常侍持節為回鶻/告哀使以足疾辭不許肩輿就道)自置¶
<pb:KR3k0008_WYG_031-2b>¶
其足折之(藩鎮李師道浮圖圓静者年八十餘嘗為史/思明將驍悍絶倫既執力士權其脛不能折)¶
(罵曰竪子折人脚且不能乃曰徤兒因自置/其足折之且歎曰敗吾事不得見洛城流血)曵踵(姚崇/它日)¶
(朝曵踵為有疾狀帝召問之對曰臣損/足曰無甚痛乎曰心有憂痛不在足)足攣(盧照隣疾/甚足攣)¶
足下黒子(唐明皇雜録安禄山初為張韓公帳下走使/之吏韓公嘗令禄山洗足韓公脚下有黒㸃)¶
(子禄山因竊窺之韓公顧笑曰黒子吾貴相汝亦能有/之乎禄山曰某賤人也不幸兩足皆有比將軍者黒而)¶
(加大韓公竒而/翫之益親厚)捧上皇足(上皇至咸陽在望賢宫帝拜/舞於樓下上皇降樓撫帝而)¶
(泣帝捧上皇足嗚/咽不自勝唐史)引足令髙力士脫靴(李白引足令髙/力士脫靴由是)¶
(斥去乃浪跡江/湖終日沉飲)墮車足傷(元德秀為魯山令前此墮車禮/足傷不能趨拜太守待以客)¶
<pb:KR3k0008_WYG_031-3a>¶
嘉其足力(五代王進符彦超鎮安逺軍軍中有變遣進/馳奏京師明宗恠其來連嘉其足力以𨽻寧)¶
(衛指/揮)足力乏不能拜(五代吕琦廢帝發怒曰朕一女尚/㓜欲棄之夷狄金帛所以養士而)¶
(扞國也又輸以資虜可乎崧等惶恐/拜謝無數琦足力乏不能拜而先止)酒濯足(馬周初入/京至㶚上)¶
(逆旅數公子飲酒不顧周周/即市斗酒濯足傍衆異之)平地謂無足慮遽跌而傷¶
(五代馮道嘗戒明宗曰臣為河東掌書記時奉使中山/過井陘之險懼馬蹷失不敢怠於御轡及至平地謂無)¶
(足慮遽跌而傷凢蹈危者慮深而獲/全居安者患生於所忽此人情之常)¶
　　　眉(三/)¶
白螓首蛾眉　蔡澤巨眉(史/)文王虎眉(帝王/紀云)堯眉八彩¶
<pb:KR3k0008_WYG_031-3b>¶
(春秋元/命苞云)三寸(烈士傳云干將子/赤鼻眉廣三寸)一尺(伍子胥眉/間一尺)白眉¶
京兆眉(張敞為婦畫眉人/謂之京兆眉也)連眉(列仙傳陽都女生而連/眉以為異後果得仙道)¶
(也/)黛眉(東觀漢記馬皇后眉施/黛左眉小缺補之如粟)赤眉(琅邪樊宗天鳳中/起為盗王莽使平)¶
(均公亷丹征之宗等欲戰恐其衆與丹/兵亂皆朱其眉以相識是謂赤眉賊)愁眉(桓帝時京/師作愁眉)¶
(細而曲折效梁兾家為之/是日収兾婦憂而蹙眉)灸眉(鄧粲晉紀曰宋歡常以/酒狂王澄因叱左右拉)¶
(歡郭舒厲色曰使君醉左右莫動澄大怒曰别駕枉耶/枉我醉因遣灸舒眉頭後事王敦諫敦敦呵曰人以卿)¶
(癡灸眉舊疾復發也舒曰汲黯朱雲/豈癡乎澄時為荆州遂縱酒嬉戯)嚬眉(西/施)張氏工(梁/兾)¶
(制/)珠星示象運斗建於雙視(春秋元命苞曰天有攝提/人有兩眉為人表候陽立)¶
<pb:KR3k0008_WYG_031-4a>¶
(於二故眉長二寸注曰攝/提兩星頗曲人眉似之也)孔覽鏡作眉(安樂公主臨淄/王誅韋庶人主)¶
(方覽鏡作眉聞亂走至/右廷明門兵及斬其首)眉宇(元德秀房琯每見德秀嘆/息曰見紫芝眉宇使人名)¶
(利之心/都盡)隆眉(五代/王建)通眉(李賀/通眉)秀眉(楊元琰/秀眉)眉長覆目(毛/若)¶
(虚眉長覆/目性殘鷙)眉過目(袁天綱帝在九成宫令視岑文本曰/學堂瑩夷眉過目故文章振天下)¶
長眉青(韓愈華山女詩白/咽紅頰長眉青)眉頭不伸(五代郭崇韜莊宗/思得髙樓避暑乃)¶
(遣王允平營之宦官曰郭崇韜眉/頭不伸陛下雖欲有作其可得乎)眉睫增妍(栁宗元乞/巧文齒牙)¶
(饒利眉/睫増妍)九聚眉(金臺録朱泚眉分九聚/相者告以大貴信之)忽軒衣張眉(韓/文)¶
禁去眉開額(文宗即位而禁髙髻險/粧去眉開額唐車服志)䟽眉目(楊/收)又(盧奕/䟽眉)¶
<pb:KR3k0008_WYG_031-4b>¶
(目豐/下)眉目瓌異(李邕既入朝人間/傳其眉目瓌異)曲眉而豐頰(韓愈盤/谷序曲)¶
(眉而豐頰清/聲而便體)刻眉(崔氏性忌有/婢刻其眉)得色懸䨇眉(劉禹/錫詩)眉間¶
黄色(韓愈郾城晚飲城上赤雲/呈勝氣眉間黄色見歸期)秀整(汝陽王璡/眉宇秀整)¶
　　　鼻(四/)¶
白鼻者心之門(養生/經)東方之人隆鼻(淮南/子云)隆凖(漢髙祖/凖鼻也)¶
鼻為氣户(長沙耆舊傳太尉夀少遇相師相師/曰凡鼻為氣户君鼻大貴之象也)鼻仰而¶
頞富貴之相也(史記蔡澤就唐/舉相舉云云)截鼻(列女傳後漢周郁/妻納一嵗夫亡父)¶
(母欲嫁之遂/援刀而截鼻)莊子曰(郢人圬其鼻端若蠅翼使匠斵/之匠運斤成風堊盡而不傷)鼻¶
<pb:KR3k0008_WYG_031-5a>¶
雙柱(老/子)飛龍(常璩蜀志曰李雄美容貌/相工相之曰此人鼻飛龍)孔鼻息所衝上¶
拂雲漢(李昭德怙權邱愔上䟽曰臣/聞其鼻息所衝上拂雲漢)鼻長六寸(呉元濟/山首燕)¶
(頷/)側鼻(史思/明)鼻息若龍虎(王廷湊醉寢於路有過其所/者驚視之曰吾見君鼻之息)¶
(左若龍/右若虎)鼻下氣皆黒(袁客師嘗度江叩舟而還左右請/故曰舟中人鼻下氣皆黒不可以)¶
(濟/)金環貫鼻(南蠻有穿鼻種以金環徑尺貫其鼻下垂/過頥君長以絲係鐶人牽乃行其次以二)¶
(花頭金釘/貫鼻下出)鼻出黄膠(從容録賀知章忽鼻中出/黄膠醫者謂飲酒之過)漸能等¶
薫蕕(韓愈江陵詩因疾鼻/又寒漸能等薫蕕)齧鼻(五代史王處直養子曰/都者執處直因之西宅)¶
(處直揕其胷曰逆賊吾何負爾然左右無/兵遂欲齧其鼻都掣䄂而走處直遂見殺)隆凖(五代閩/世家王)¶
<pb:KR3k0008_WYG_031-5b>¶
(審知狀貌雄/偉隆凖方口)無厚相(李嶠身短小鼻口都無厚相/時議不以重禄待之廣記)¶
　　　鬚(五/)¶
白捋虎鬚(呉録朱垣逺成奉觴於孫權曰願一捋陛下/鬚王推几前垣進捋鬚曰今日真可謂捋虎)¶
(鬚王/大笑)于顋于顋(左傳宋華元多鬚伐鄭為鄭敗/宋人歌曰于顋于顋棄甲復來)黄鬚兒¶
(魏志任城王章為北平中郎將討烏丸有功/歸太祖大喜捋章鬚曰黄鬚兒定天下大竒)長鬚方士¶
(廣陵列士傳劉瑜舉方正對/䇿髙第人呼為長鬚方士)多髯參軍(郤超多鬚人謂/之多髯參軍)¶
衘鬚(後漢温序為隗囂將軍所獲序臨/斬衘鬚曰大丈夫豈宜鬚汚於土)晉張華多鬚(好/以)¶
(帛纒之陸雲見/狀笑不能止)蝟毛獸鬛(朱垣捋孫/權鬚者)後漢司馬直(潔白/美鬚)¶
<pb:KR3k0008_WYG_031-6a>¶
(髯人敬/之如神)奮髯抵几孔數尺(紀處訥髭/長數尺)髪與身等(太穆皇/后竇氏)¶
(生髪埀過頸/三嵗與身等)容髪為變(惠宣太子業有疾帝/憂之一昔容髮為變)翦鬚(李勣/嘗暴)¶
(疾毉曰用鬚灰可治/帝乃自翦鬚以和藥)鬢髪班秃(肅宗皇后呉氏傳肅宗/在東宫宰相李林甫隂)¶
(搆不測太子内/憂鬚髪班秃)髭貌雄偉(司馬/晉卿)頎而髯(令狐綯傳宣帝/謂宰相白敏中)¶
(曰憲宗葬道遇風雨六宫百官皆避獨見頎而髯者奉/梓宫不去果誰耶敏中言山陵使令狐楚帝曰有子乎)¶
(即召綯為/知制誥)兩昔皆白(路巖貶新州刺史美鬚/髯至江陵兩昔皆白)引刀斷髪¶
(𤣥宗貴妃楊氏天寳九載妃復得譴還外第帝感動輟/食詔中人張韜光賜之妃因韜光謝帝曰妾有罪當萬)¶
(誅然膚髪外皆上所賜今且死無以報引刀斷一繚/髪奏之曰以此留訣帝見駭惋遽召入禮遇如初)赤¶
<pb:KR3k0008_WYG_031-6b>¶
髪(回鶻黠戛斯人皆赤/髪以黒髪為不祥)鬚髪輙白(李日知神龍初為給/事中母病取急調侍)¶
(數日鬚/髪輙白)髠髯鬢(崔嶤為陜虢觀察使俄為軍吏所/執髠其髯鬢嶤再拜祈免乃得去)髪動¶
(顔杲卿初杲卿被殺徇首于衢莫敢収有張湊者得其/髪持謁上皇是昔見夣帝寤為祭後湊歸髪于其妻妻)¶
(疑之髮/若動云)祝髯髪(喬琳辭病力帝賜所執䇿曰勉為良圖/與卿别矣不數日祝髯髪舎游佛盧)¶
黄鬚(後唐莊宗皇后劉氏/父劉叟黄鬚善毉卜)每怒盡張(張廵鬚髯/每怒盡張)已衰改¶
(李白古風春容捨/我去秋髪已衰改)婦人有鬚(李光進母李有/鬚數十長五寸)長鬚國(有/土)¶
(人泛海至一處問之曰長鬚國也其王以公主妻之主/亦有鬚土人賦詩曰花無葉不妍女無鬚亦醜乃羣鰕)¶
(所聚也酉/陽雜俎)鬚生若黳(海州司馬韋敖曾徃嘉興道遇釋/子希遁深於繕生之術又能用日)¶
<pb:KR3k0008_WYG_031-7a>¶
(辰可代藥石見敷鑷白曰貧道為公擇日拔之經五六/日僧請鑷其半及生色若黳矣凡三鑷之鬢不復變座)¶
(客有祈鑷者僧言取時稍差/拔後髭色果帶緑其妙如此)髪長五尺(李山甫美姿容/而多髪黳然長)¶
(五尺餘每沐出命侍婢捧大金盤承而櫛/之有相者疑其婦人呼之方寤樵牧閑談)虞童髪未䰉¶
(栁宗元/詩音班)風鬤霧鬢(栁毅見龍女風/鬟霧鬢異聞集)氣攻髪直(大中遺事/先生又能)¶
(散髪箕踞用氣攻/其髪一條條如植)白髪三千丈(李太白秋浦歌白髪/三千丈縁愁似箇長)長¶
吁望青雲鑷白坐相㸔(秋日贈元六長吁望青雲鑷白/坐相㸔秋顔入曉鏡壯髪凋危)¶
(冠/上)挂矢(太宗虬鬚嘗戯張/弓挂矢酉陽雜俎)惟稱好鬚(帝以李緯為民部/尚書㑹有自京師)¶
(來者帝曰𤣥齡聞緯為尚書謂何曰惟/稱緯好鬚無它語帝遽改太子詹事)鬚變負人鏡(杜/詩)¶
<pb:KR3k0008_WYG_031-7b>¶
莫話清溪髪蕭蕭白映梳(贈李/秘書)婦人以蘇澤髪(南詔望/苴蠻婦)¶
(人不粉黛/以蘇澤髪)鬢髪還應雪滿頭(杜寄/杜位)怒髪猶鬇鬡(韓文征/蜀聯句)¶
緑鬢成霜蓬(李白怨歌沉憂能/傷人緑鬢成霜蓬)虬鬚似太宗(杜甫贈汝/陽郡王璡)¶
　　　律呂(六/)¶
白律本(律厯志黄帝使伶倫自大夏之西取嶰谷之竹/其竅厚薄均者斷兩節而吹之為黄鍾之宫而)¶
(制十二管以聼鳯皇之鳴其雄鳴為六雌鳴亦六以此/黄鍾之宫而皆可生之是為律本注云大夏西戎國也)¶
(嶰谷谷名也竅孔也取竹孔/與肉薄厚均者截以為管也)燕谷和氣(北燕有谷地美/而寒不生五穀)¶
(鄒衍乃吹律暖之和/氣至谷乃生禾黍)楚軍死聲(師曠曰吾歌北風又歌/南風南風不競多死聲)¶
<pb:KR3k0008_WYG_031-8a>¶
(而楚必無功注歌/吹律也以詠八風)易姓(京房本姓李後吹/律自改為京氏)玉律(銅/管)飛灰¶
之候　吹律聼聲(史記王者制事立法物度軌則一禀/於六律律為萬事根本望敵知吉凶)¶
(聞聲效勝負盖/吹律而聼聲也)合其規(較之/以黍)候其氣(應之/以灰)啟廸嵗功(敬/授)¶
(人/事)候四氣(應八/風)風雨之變可以音律知之(文/子)審大小必¶
均薄厚(考長短無/失毫釐)履端於始(以啟三/日六旬)舉正於中(用定二/十四氣)¶
頥隂陽而必變(雖風雨/而不迷)東風入律(青雲/干吕)黍累定而百物¶
信(毫釐失而/千里差)藝精吹管(業擅/專門)六律六同(六律合陽聲也/六同合隂聲也)¶
(此十二者以銅為管轉而/相生黄鍾為首長九寸)立均出度(國語律所以立均/出度言鍾度皆以)¶
<pb:KR3k0008_WYG_031-8b>¶
(律而/均也)以合隂陽之聲(太師掌六律六同/以合隂陽之聲)典同(掌六律六/同之和以)¶
(辨天地四方/隂陽之聲)還相為宫(禮五聲六律十二管還相為宫/也注十二律逓相生也還謂循)¶
(環/也)八風從律而不姦(禮姦/忒也)六氣斯辨(八風/不姦)吹其斷竹(既/叶)¶
(鳯鳴/之音)驗以飛灰(已契蟻/行之次)制茍乖於長短(應必失/於忽微)參天兩¶
地(藝文志大演之數五十推厯生律制器/規圓矩方莫不參天兩地兩耦數也)金門竹葭莩¶
灰(晉律厯志楊泉記取宜陽金門山竹河内葭莩為灰/炎帝使羲和占日常儀占月申區占星伶倫造律日)¶
(大橈造甲子𨽻首/造筭數容成造厯)秒忽(漢書數起於一産氣黄鍾造計/秒忽注秒禾芒也忽起於蜘蛛)¶
(絲言其/微也)十二律(漢律厯志律有十二陽六為律隂六為/吕律以統氣類一曰黄鍾二太簇三姑)¶
<pb:KR3k0008_WYG_031-9a>¶
(洗四蕤賔五夷則六無射吕以振陽宣氣一曰/林鍾二南吕三應鍾四大吕五夾鍾六仲吕)三統(漢/志)¶
(云三統者天地人事之紀也十一月乾之初九陽伏地/故黄鍾為天統六月坤之初六隂氣受任太陽繼養化)¶
(柔萬物生長楙之於未故林鍾為地統云云仁以養之/義以行之今物事各得其理寅木為仁其聲商也為義)¶
(故太簇為仁云云律長八寸象八卦宓/羲之所順天地通神明類萬物之情)夫婦子母(上生/九而)¶
(倍之下生六而損之皆以九為法九六隂陽夫婦子母/之道也異類為子母謂黄鍾生林鍾也同類為夫婦謂)¶
(黄鍾以大/吕為妻也)律娶妻(黄鍾生/林鍾也)吕生子(林鍾生/太簇也)天地之情也¶
上損下益(黄鍾之管長九寸三分損一下生林鍾益一/上生太簇三分損一下生南吕三分益一上)¶
(生姑洗姑洗三分損一下生應鍾應鍾益一上生蕤賔/蕤賔損一下生大吕大吕益一上生夷則夷則損一下)¶
<pb:KR3k0008_WYG_031-9b>¶
(生夾鍾夾鍾益一上生無射無射損一下生仲吕隂陽/相生自黄鍾左旋八八為位其法皆銅鐵太樂太常主)¶
(之相生三/分損益)揚子雲曰聲生於日(甲己為角丁壬為羽乙/庚為商丙辛為徴戊癸)¶
(為/宫)律生於辰(謂子為黄鍾丑/為大吕之屬也)妙察五均(工言/三統)孔樂舞雙¶
鳳(西舎利樂舞&KR0031;鳳/明律吕之和也)斷竹為十二律(樂志初隋用黄鍾/一宫惟擊七鍾其)¶
(五鍾設而不擊謂之啞鍾唐協律郎張文収乃依古斷/竹為十二律髙祖命與孝孫吹調五鍾叩之而應由是)¶
(十二鍾/皆用)鑄銅律三百六十銅斛二(張文收既定樂鑄銅/律三百六十銅斛二)¶
(銅秤二銅甌十四秤尺一斛左右耳與臋皆方積卜而/登以至於斛與古玉尺玉斗同皆藏於大樂署武后時)¶
(太常卿武延秀以為竒玩乃獻之及將考中宗廟樂有/司奏請出之而秤尺已亡其跡猶存以常用度量挍之)¶
<pb:KR3k0008_WYG_031-10a>¶
(尺當六之五量衡皆三之一至肅宗時山東人魏延陵/得律一因中官李輔國獻之云太常諸樂調皆下不合)¶
(黄鍾請悉更制諸鍾磬帝以為然乃悉取太常諸樂器/入於禁中更加磨剡凡二十五日而成御三殿觀之以)¶
(還太常然以漢律考之黄鍾乃/太簇也當時議者以為非是)¶
　　　刻漏(七/)¶
白銅渾(設/象)玉漏(授/時)挈壺氏(掌刻漏/之職)金徒之職(銅史/之司)分以¶
隂陽(明晦之/時不忒)頥其晝夜(短長之/數無逃)金臺銀箭　隂陽雖微¶
(天地之/情可見)風雨如晦(日夜之/度不迷)茍昏曉過度(致盈縮/之差)則寢興¶
失時(有顛倒/之刺)敬授人時　周禮凡軍事懸壺以序聚&KR0512;¶
<pb:KR3k0008_WYG_031-10b>¶
(懸壺以為漏也以次序/更聚擊&KR0512;備守以警夜)及冬則以火爨鼎水沸而沃之¶
(冬水凍冷不下故/以炊令沸以沃之)說文曰漏以銅盛水刻節晝夜百刻¶
　待漏(後漢范楚每常事嘗/晨駐車以待漏也)孔改刻漏(傅奕善數不傳/武德時所改刻)¶
(漏皆/詔奕)隂亂漏刻(王翃河中尹領節度後務悍將凌正數/干法不逞約其徒夜斬闗逐翃翃覺之)¶
(隂亂漏刻以差其/期衆驚不敢發)景刻(陸贄曰勤王之師在畿内/者急宜亟告景刻不可差)金丸¶
(拂菻中門中有金巨稱一作金人/立其端置十二丸率時改一丸落)蓮花漏(唐李肇國史/補越僧靈澈)¶
(得蓮花漏乃取銅葉製器狀如蓮花置盆水之上底孔/漏之水半之則沉每晝夜十二沉為行道之節雖冬夏)¶
(短長雲隂/月黒無差)咽蟾蜍(李賀云催水咽/蟾蜍雞跖集)孔壺為漏浮箭為刻¶
<pb:KR3k0008_WYG_031-11a>¶
(漏刻博士六人掌知漏刻凡孔壺為漏浮箭為刻以考/中星昏明更以擊鼓為節㸃以擊鍾為節出唐百官志)¶
置鼓以候刻(渾天銅儀以木櫃為地平令儀半在地下/晦明朔望遲速有凖立木人二於地平上)¶
(其一前置鼓以候刻至一刻則自擊之其一前置鍾以/候辰至一辰亦自撞之皆於櫃中各施輪軸鈎鍵闗鏁)¶
(交錯相持置於武成殿前以示百官無㡬而銅鐵/漸&KR0611;不能自轉遂藏於集賢院出唐書天文志)漏刻¶
之灋(馬重績言漏刻之灋以中星考晝夜為一百刻六/十分刻之二十為一時以四刻十分為正此自古)¶
(所用也今失其傳以午正為時始下侵未四刻十分而/為午由是晝夜昏曉皆失其正請依古改正從之五代)¶
(史巻五/十七)百刻短長取於口不取於數(天下多是也杜/牧池州刻漏記)靈¶
虬傳夕箭(杜/詩)銀箭金壺漏水多(李白烏/棲曲)節晷漏於鍾律¶
<pb:KR3k0008_WYG_031-11b>¶
(李華含/元殿賦)¶
　　　方術(八/)¶
白執技以事上　推歩　日者殺黒龍(史記黒子北之/齊遇日者曰帝)¶
(以今殺黒龍先生/色黒不可行也)視日(周文為項燕視日視日吉/凶舉動之占文即周章)緯候¶
鈐决(後漢傳曰隂陽推歩之學徃見於墳典然神經恠/牒玉䇿金繩闗扃於玉堂之府靡得而闚至乃河)¶
(洛之文龜龍之圖箕子之術師曠之書緯候之部鈐决/之符皆所以探抽𡨕頥參驗人區時有可聞其流風用)¶
(遁甲七政元氣六日七分逢占者專候挺湏臾孤虛之/術及望雲省氣推處祥妖時亦有驗斯道隱逺𤣥奥難)¶
(原故聖人不語神力罕言性命或開末而抑其端/或曲辭以形其義所謂可使由之不可使知之也)漢武¶
<pb:KR3k0008_WYG_031-12a>¶
帝(頗好方術道藝之士莫不/負䇿抵掌順風而届也)任文公(善天文曉遁/甲役使鬼神)請命¶
太山(京房自去篤病三年請命太山行過道/士張君授以方術所著易林至今行世)米道(張魯/學道)¶
(鶴鳴山有人受其道者輒/出米五斗世謂之米道)左慈盤中釣魚(曹公欲殺之/變為羝羊入)¶
(羊羣中曹公知不可殺乃謝曰試與公戯耳老/羝屈膝曰詎如許復欲執之羣羝屈膝云云)召鬼(劉/根)¶
(能令人見鬼太守史祈不信因之乃召/祈七祖皆面縛責祈祈乃謝而遣之)費長房(假壺公/之符)¶
薊子訓(取嬰兒/之驗)趙炳(能令枯木生/荑茅屋㸑鼎)樊英(推歩灾異潄/水救蜀火)楊¶
由見社中水鳩鬬(知有兵賊象/不赴酒食)風起竈(李南少明風角/女見疾風起吹)¶
(竈突及井泣辭姑曰/此主爨者當之必死)五里霧(張楷能作五里霧裴優亦/能作三里霧求學於張楷)¶
<pb:KR3k0008_WYG_031-12b>¶
(不見後優作賊辭/連楷無驗以見原)風起知火(郎顗父宗字仲緩治京氏/易善風角星管六日七分)¶
(能望氣占候為呉縣吏見暴風卒起/宗知京師有火灾記時日果如其言)郭憲從駕含酒三¶
噀(執法奏不敬曰齊國失火/故厭之果上言失火也)欒巴南潄(巴蜀人正旦朝/㑹獨後至頗醉)¶
(又飲而潄曰臣鄉里以臣能治䕶病為臣立廟今旦耆/老皆入臣廟故醉成都市失火救之果上言失火有雨)¶
(來皆/酒氣)風起庭中父哭子(管輅字公明在王𢎞直坐有飄/風髙二尺在庚中從申上來童)¶
(童廻轉輅曰東方有馬吏恐父/哭子明日吏至𢎞直子果死也)療病人令思過出米(漢/書)¶
(張衡為五斗米道東方張角為太平道太平者持九節/杖為符咒教病人思過處静室又為姦令祭酒以五千)¶
(文使都習姦令為主鬼吏主為病者禱請法書病人姓/名服罪之意作三通一上天一埋地一沉水為三官書)¶
<pb:KR3k0008_WYG_031-13a>¶
(使病者出米五斗號曰五斗米師為益於病昏愚者競/師之衡因人作信義舎置米其中有小過令治道百歩)¶
(則罪除徃來者任食量腹取足過/則輙病以鬼道教人衡即角子也)隱形(石苞謂管輅曰/君鄉人翟文耀)¶
(能隱形輅曰此隂陽蔽匿之道茍得其數四岳可藏况/七尺之形遊於變化之内僕正身明其道見數不為異)¶
(術不為竒僕隱行/恠末服斯務矣)孫䇿殺道士于吉(後照鏡㸔面創見/吉在鏡中遂卒)¶
百果立生殿庭釣魚(呉介象元則有方術呉主使象變/化種苽菜百果皆立成又論鯔魚)¶
(膾最上乃於殿庭穿塪置水/垂綸於食頃乃釣得鯔魚也)活死人(呉士爕字盛為交/趾太守病死三日)¶
(仙人董奉以丸藥以水含之/乃蘇四日能語董奉字君蔓)丁義以白羽畫水渡江(晉/丁)¶
(義授神方於呉猛/以白羽畫水渡江)夏統水戯(統字仲御賈充問統能水/戯乎統乃作鯔魚躍鮪䱐)¶
<pb:KR3k0008_WYG_031-13b>¶
(引於是風波振駭廻摶大風/至含水噀天雲飛雨集矣)青囊(郭璞授業於河東郭/公公以青囊九書與)¶
(之由是遂洞五行天文卜筮之術攘災轉禍通致/無方璞門人趙載竊青囊書未及讀為人所焚)後漢¶
叚翳(字元章治易明風角有就學未至預知姓名有一/生辭歸翳合藥并簡書封於筒下告曰有急發視)¶
(之到葭萌與津吏争舟撾從者頭破發/取膏藥傅瘡乃愈生歎服乃還卒業)秀支替戾剛(劉/曜)¶
(攻治城石勒訪佛圖澄澄曰相輪鈴聲云秀支替戾剛/僕谷劬秃當此羯語也秀支軍也替戾剛出也僕谷劉)¶
(曜胡位也劬秃當言/此軍出捉得曜歸也)禁溪水不流(徐/登)孔求見儀形(馬/周)¶
(亡帝思之甚將叚方/士術求見其儀形)治丹劑(裴潾帝喜方士而栁泌為/帝治丹劑求長年帝御劑)¶
(中躁病渴裴潾諫之曰夫秦漢之君亦信方士矣如虞/生徐福欒大季少君後皆詐譎無成功事暴前䇿皆可)¶
<pb:KR3k0008_WYG_031-14a>¶
(驗/視)穆宗惑方士(穆宗雖誅泌而後稍稍復惑方士有布/衣張臯者上䟽曰先帝晚節喜方士累)¶
(致危疾陛下所自知不/可蹈前覆迎後悔也)游江湖間(鄭注以方伎游江湖/間依李愬為愬煑黄)¶
(金餌之/寖親遇)諫罷方士(劉瑑諫罷武宗/方士言多懇&KR0232;)許巖士(朱朴所善方/士許巖士得)¶
(幸出入禁中言/朴有經濟才)自鬻其伎(裴潾曰今乃方士韋山甫栁/泌等以丹術自神更相稱引)¶
(詭為陛下延年臣謂士有道者皆匿名滅/景無求於世豈肯干謝貴近自鬻其伎哉)喜術士(成&KR1801;/晚喜)¶
(術士餌藥/濵死而蘇)王若訥(劉仁恭從方士王若訥學長/年築舘大安山掠子女充之)能言禍¶
福(劉從諫傳初術者李琢能言禍福從/諫以重幣邀之辟署大將見星門)善長短術(李丕/善長)¶
(短術與從諫/厚善署大將)化黄金(劉巨容始揚州人申屠/生能化黄金見金門)隂陽占繇¶
<pb:KR3k0008_WYG_031-14b>¶
符架之術(葉法善括州括蒼人世為道士傳隂陽占繇/符架之術能厭劾恠鬼帝聞之召詣京師欲)¶
(寵以官不拜/留内齋場)都人自犇火中(葉法善嘗在東都凌空祠/為壇以祭都人悉徃觀有)¶
(數十人自犇火中衆大驚救而免法善笑曰此為魅所/馮吾以法攝之耳問而信病亦皆已其譎幻類若此)¶
止樂(明崇儼少隨父恪令安喜吏有能召鬼神者盡傳/其術乾封初應岳牧舉調黄安丞以竒技自名髙)¶
(宗召見甚恱擢兾王府文學試為窟室使宫人奏樂其/中召崇儼書桃木為二符剚室上樂即止曰向見恠龍)¶
(怖而/止)易占(杜生善易占有亡奴者問所從追戒曰自此/行逢使者懇丐其鞭若不可則以情告其人)¶
(果值使者於道如生語使者異之曰去鞭吾無以進馬/可折道傍葼代之乃徃折葼見亡奴伏其下獲之它日)¶
(又有亡奴者生戒持錢五百伺於道見進鷂使者可市/其一必得奴俄而使至其人以情告使者以一與之忽)¶
<pb:KR3k0008_WYG_031-15a>¶
(飛集灌莽上徃取之/而得奴衆以為神)請題衿膺(桑道茂善太一遁甲術/李晟為右金吾大將軍)¶
(道茂賚一縑見晟再拜曰公貴盛無比然我命在公手/能見赦否晟大驚不領其言道茂出懷中一書自具姓)¶
(名署其左曰為賊逼脅固請晟判晟笑曰欲我何語道/茂曰第言凖狀赦之晟勉從己又以縑願易晟衫請題)¶
(衿膺曰它日為信再拜去道茂果汙朱泚偽官晟収長/安與逆徒縛旗下將就刑出晟衫及書以示晟為奏原)¶
(其/死)釣魚術(五代鄭遨與道士李道殷友/善道殷有釣魚術釣而不餌)木獺(楚廖光圖/與伊岳道)¶
(士伊用昌為林泉之交母病思鱠屬江水夏漲魚不可/得用昌探懷出一木獺長三寸許再三祝之投於江中)¶
(湏臾波浪沸遂擒一巨鱗出獺着魚背堅不可/脫用昌舉之木獺耳因作鱠母愈出九國志)為方士¶
房中之術(多採良家子以充後/宫蜀孟昶傳六十四)方士格(李白草創大還/造化合元符交)¶
<pb:KR3k0008_WYG_031-15b>¶
(構騰精魄自然成妙用誰知其指的白日可撫弄清都/在咫尺北酆落死名南斗上生籍伊予是何者名在方)¶
(士/格)譎詐丕誕不信(余聞武宗之言是以知耳嘗於便殿/言及方士皆譎詐丕誕不可信上曰)¶
(吾知之矣宫中無事以此遣悶耳余嘗覽曹植論左慈/對君逹之類家主及植兄弟以優笑畜之耳斯言信矣)¶
(唐賛皇公/方士論)亡牛在鵲巢(賈躭精於術數有一叟失牛詣/乘國師卜師曰爾牛在賈相公)¶
(帽筒中叟迎公馬首訴之公笑取筒中式盤據鞍作卦/曰爾牛在安國觀三門後大槐鵲巢中徃探樹下見有)¶
(旁舎繫牛乃其所失者/遂獲盗人也芝田録)壁畫飲酒(張士政畫一婦人於/壁酌酒滿杯飲之酒)¶
(無遺滴逡廵畫婦人面赤半日許所/畫濕處壞落其術終不肯傳人酉陽)噀水調角(江南野/史彭玕)¶
(時寨中得玉笥山道士劉守真能驅鬼神每呉兵掠寨/劉則噀水調角風雨雷電倐忽而起呉不能攻迨數年)¶
<pb:KR3k0008_WYG_031-16a>¶
(一夕劉死/遂戰不利)叱咤風雨(唐史髙駢傳吕用之自謂與仙真/通對駢叱咤風雨或望空顧揖再)¶
(拜語言/俚近)¶
　　　卜筮(九/)　(卜筮婚姻/卜怪)　(筮仕/卜失)　(賣卜附卜筮官/不卜)¶
白洪範曰明用稽疑(明用卜筮/考疑事也)官占惟先蔽志(官占卜/筮官也)¶
(先斷意/後用卜)不煩(聖人不煩/卜筮傳)龜筮協從龜從筮從龜從筮逆¶
　龜筮共違於人　貞卜　筮短龜長(不如從/長也)龜象也¶
(筮數/也)爾卜爾筮(體無/咎言)臧會曰(僂句不/余欺)我龜既厭(不我/告猶)卜¶
以决疑不疑何卜(鬪亷/云)違卜不祥　占險(夫易不可/以占險)卜¶
<pb:KR3k0008_WYG_031-16b>¶
僣(臧㑹竊僂句以卜/為信與僣僣吉)爰契我龜　不占(子曰人而無恒/不占而已矣)¶
卜不襲吉(襲再/也)卜筮不過三　卜筮不相襲(謂賣龜/筮也)决¶
嫌疑(禮/)卜之用龜　進斷其志　初筮告(再三瀆瀆/則不告)圓¶
神方智(易定天下之吉凶莫善於著龜蓍之德圓/而神卦之德方以智神以知來智以藏徃)端䇿¶
拂龜(詹尹對/屈原)神蔡(龜/也)靈蓍(僂句/也)觀卦(察/爻)鑚龜(啓/繇)考先知¶
之兆(誠可/决疑)揆昆命之文(必先/蔽志)疑衆必殺(禮假於鬼神時/日卜筮以疑衆)¶
(殺無赦謂/使違禮)疑而筮之(則不/非也)前知(禮至誠之道可以前知/見乎蓍龜動乎四體禍)¶
(福將至必先知之故至誠如神/四體龜四足也言至誠則不欺)禮曰(昔者聖人建隂陽/天地之情立以為)¶
<pb:KR3k0008_WYG_031-17a>¶
(易雖有明智之/心進斷其志焉)深於易者(禮/)青囊(卜/也)拂龜(布/卦)握粟(揲/蓍)遺¶
䇿(不中/也)大横庚庚予為天王(漢陳平等迎代王/王卜之得兆云云)孫賔投¶
蓍用知方朔(漢武帝令孫/賔筮東方朔)詹尹釋䇿不對屈原(楚屈原/既放心)¶
(煩志亂徃見大卜詹尹曰余有所疑先生决之詹尹乃/端䇿拂龜原曰予寧隨鴻鵠逺舉乎寧與雞鶩争食乎)¶
(云云詹尹乃釋䇿謝曰用/君之心龜䇿不能知之)周文王卜獵渭濵(其兆曰非/熊非羆天)¶
(錫帝師乃得/吕望而歸)辨吉凶者(存乎/辭)舎爾靈龜　受命如響¶
知來(藏/徃)窮神(知/化)幽贊於神明而生蓍　天生神物(謂蓍/龜也)¶
極數知來之謂占　探賾索隱　鈎深致逺　觀變¶
<pb:KR3k0008_WYG_031-17b>¶
枚卜(書枚卜功臣/謂歴卜也)周禮三兆王兆瓦兆原兆(田原之兆/謂灼龜發)¶
(火而形可占其象似玉瓦原之亹杜子春/曰王兆顓頊瓦兆帝堯原兆周之兆也)繇兆之體(百/有)¶
(二十頌/千二百)記曰天子無筮(謂征伐廵守不用/筮小事則用筮)諸侯有守筮¶
(守國之筮/有事則用)封父之龜(天子之龜/封父國名)諸侯非其國不筮　卜¶
宅寢室　假爾泰龜有常(命龜/䇿辭)奠龜(儀禮卜人奠龜楚/□注楚荆也□以)¶
(鑚灼/龜也)置于燋(燋炬以/然火也)乃旅占卒不釋龜告於涖卜(涖卜/旅長)¶
(與主人/占日者)龜焦(焦兆不成也/趙鞅卜也)沉陽(趙孟卜救鄭遇水適火/太史曰是謂沉陽注云)¶
(火陽也得/水而沉陽)青純(公羊曰龜青純純縁也謂甲/髯千嵗龜青髯以明吉凶)龜能七十¶
<pb:KR3k0008_WYG_031-18a>¶
鑚而無遺(不能避刳腸/之患莊子)露蓍(漢書上體不安張禹必齋/戒以卜言則獻上不言則)¶
(有憂色露/蓍於星下)卜負金(隗炤善易臨終謂妻子曰後雖大荒/勿賣宅後五年詔使姓龔負吾金以)¶
(吾所書版索之後如其言妻齎版詣使者使者惘然沉/吟乃悟取蓍筮卦成曰妙哉隗生吾不負金賢夫藏金)¶
(以待太平知吾善易書版寄意金有五百斤盛以青/甕埋在堂屋下去壁一丈入地九尺妻掘之果得金)卜¶
云其吉終焉允臧(允信也/臧善也)祠部式(諸私家不得立雜神/及覡巫卜相並宜禁)¶
(斷其龜易五/兆六壬不禁)龜蒙(狐/疑)占而從二(卜不/過三)穆卜(書成王有疾/穆卜公曰我)¶
(其為王/穆卜)奪糈(周禮/罰也)卜不中罰不中(晉獻公飲大夫酒令/司正實爵與史蘇曰)¶
(驪之役爾云勝而不吉夫克國得/妃吉孰大焉故罰汝對曰云云)青蓮神蔡(彰徃/考來)翠野¶
<pb:KR3k0008_WYG_031-18b>¶
靈蓍(通幽/索隱)覩兆於未萌(誠為/智者)退咎於既徃(何其/壯哉)光啓兩¶
儀(能成/四象)存險易之徴(示臧否/之兆)索隱致逺(通幽/洞微)逹以隂陽¶
(究其/天地)合於無際(應以/未形)智能藏徃(神以/知來)行於冠婚(明男女/之問)¶
用於祭祀(定犧牲/之名)射覆知白䑕之傷(布兆見豎/牛之禍)彼敬仲¶
之徴祥(必盛/齊國)且君平之取給(將賣/成都)鬼神其依(吉凶/可見)屈原¶
遐逝(詹尹端䇿/而無言)方朔不歸(孫賔投蓍/而有說)故龜文既踐(知李/固之)¶
(將/封)鳳皇于飛(識陳完/之必貴)開於寘數(得自/天𤣥)　卜筮㛰姻晉獻¶
公筮嫁伯姬(遇歸妹之暌史蘇占之曰不吉繇/曰士刲羊無&KR0954;女承筐亦無貺也)欲納驪¶
<pb:KR3k0008_WYG_031-19a>¶
姬為夫人卜之不吉筮之吉(卜人曰筮短龜長不如從/長一薫一蕕十年尚猶有)¶
(臭/)崔杼筮娶棠姜(曰入其宫不/見其妻凶)懿氏卜妻敬仲(其妻占/之曰鳳)¶
(皇于飛和鳴鏘鏘有/媯之後將育于姜)　筮仕畢萬筮仕於晉(辛廖占之/曰吉其必)¶
(蕃昌公矦之子/孫必復其始)綬笥有虵(後漢馮緄拜隴西太守綬笥/有兩赤虵分走許曼筮曰二)¶
(嵗當為邉將官有果/名五年為大將南征)管輅自卦(兾州刺史裴徵辟輅為/文學自卦吉凶云當見)¶
(三貍果/見之)淮水絶王氏滅(王導初渡淮郭/璞筮之云云)筮家狀(孔僖字/仲光拜)¶
(臨晉令崔駰亭伯以其筮家狀之謂曰不吉/勸辭辟官僖曰吉凶已見在縣二年而卒)　賣卜君¶
平杖頭(嚴君平賣卜於都市曰得/杖頭百錢即閉肆垂簾)司馬季主(楚人賣卜/於長安市)¶
<pb:KR3k0008_WYG_031-19b>¶
(宋忠賈誼謂之曰何居之卑/行之汚季主捧腹而大笑)君平(與人子言/依於孝)張禹(為兒/時至)¶
(市觀卜乆之自/曉别蓍布卦意)王宗以賣卜自奉(安帝以博士徴耻占/驗見知懸綬於縣庭)¶
(而/逃)君平以卜筮賤業(而可以便衆人有非正用/之則依蓍龜為言利害)　卜筮¶
官官占(帝王立卜占之/官故曰官占)釁龜(月令正月命有司釁龜䇿/占兆審卦吉凶周禮上春)¶
(釁/龜)擇建立卜筮人(書/)龜開四兆(卜師/収掌)䇿分三易(筮人/是司)技¶
以事卜(藝成而下/業在其宗)三兆之灋(見卜/筮門)三易之灋(連山歸/藏周易)視¶
髙(謂以龜背髙者可灼/處示宗伯之卜事也)作龜(謂灼龜人作/兆而占之也)命龜(謂告龜/以所卜)¶
(事/)涖卜(涖臨也謂/卜官相示)卜師掌開龜之四兆(開其占書書其/四部故曰四兆)¶
<pb:KR3k0008_WYG_031-20a>¶
(見/下)揚火以作龜致其墨(以火灼龜也致墨者/熟灼之以明其兆也)龜室(藏龜/之室)¶
中否(周禮嵗終則計/其占之中否也)卜人定龜(禮/)史定墨(視兆/坼也)君定體¶
(體吉/凶也)四兆(方兆功兆義兆弓/兆有其名義未聞)六龜(六人占龜龜之屬各/有名物天龜曰靈屬)¶
(地龜曰澤屬東果屬西雷/屬南龜獵屬北龜若屬)燋契(周禮箠氏供燋契以待/卜事燋爇灼龜之木謂)¶
(燋契龜/之鑿也)凢卜(以明火爇燋遂吹/其後契以受卜師)占人(掌占龜以八筮占/八頌以八卦占筮)¶
(之八故以/眡吉凶也)凢卜筮君占體大夫占色史視墨卜人視坼¶
(體有吉凶色有善惡/墨有小大坼有明徵)凢卜筮既事(則以繫幣以比其命/嵗終則計其占之中)¶
(否注云既卜筮史書其命龜之事及兆於䇿繫其/禮神之幣而合藏焉書曰以啓金縢之書是也)九筮¶
<pb:KR3k0008_WYG_031-20b>¶
(筮人掌易辨九筮之名國之大事先筮後卜九筮謂/筮更筮咸筮式筮目筮易筮比筮祠筮參筮環云云)卜¶
正(滕侯曰我周之卜/正正官之長也)　卜怪生男墮地而走(安平太守/王基令管)¶
(輅作卦輅曰當有婦人生一男/墮地而走入竈宋無忌姝也)蛇衘筆烏鷰鬪(人見老/蛇銜筆)¶
(輅曰書佐也又烏來入室與鷰闘/是官舎乆逺有此三怪無所憂也)户前流光(王經堂前/有一流光)¶
(鷰雀入懷殷殷有聲輅曰吉/遷之徴頃之拜為江夏太守)失火(管輅在田舎主人患/失火輅卜曰明日南)¶
(陌上有一角巾生駕黒牛故車必邀留如此言生不得/已宿然意不安以為圖己乃把刀出門倚積薪假寐欻)¶
(有一物如獸手中持火舉刀/斫腰視之乃狐也火遂絶)堂西死男子(信都令家驚/恐輅筮曰君)¶
(堂西有兩死男子一持矛一持弓箭矛者主刺/項痛弓者射胷腹故心痛果得之疾遂皆愈)　卜朱¶
<pb:KR3k0008_WYG_031-21a>¶
卜牛(管輅為僕婦卜失牛云當在西面窮邱中懸頭向/上果於邱塜得牛婦人告官以輅藏牛按驗乃知)¶
失妻(有人失妻輅卜之令明旦於東陽城門侯擔豚人/牽與共鬬其豚走逸即共追之豚入舎突破主人)¶
(罋其婦從/罋中出)盗鹿(有人捕鹿晨行有盗其鹿者輅曰汝巷/中第三家也伺無人時以瓦子宻發其)¶
(東第七椽以瓦子著下當送還如其言其夜盗者父病/詣輅卜令擔鹿皮肉著故處自愈盗如言乃令鹿主舉)¶
(掾棄瓦盗父/亦病愈也)買鞭懸桑樹(鮑瑗貧苦不信卜筮㑹淳于/智至為作一卦曰君安宅失)¶
(宜故貧入市有人持馬鞭賣買之以懸舎東大桑樹/三年當暴得財如言後浚井得錢十萬銅二十斤)燒¶
殺人(歩熊字叔羆少好卜筮術數門徒甚盛熊舎側有/人燒死吏持熊謂失火熊卜曰得其人矣使從道)¶
(南行有一人來縛之果言云草惡難/耕故燒之風起延燒不知草中有人)　不卜聖人不煩¶
<pb:KR3k0008_WYG_031-21b>¶
卜筮　昆命於元龜(惟先蔽志蔽/斷也昆後也)朕志先定　卜以决¶
疑不疑何卜(鬬亷/云)命付天(管輅謂鍾昱曰我卜可以知/生死昱曰命付天不付君)¶
勞蓍龜(郭璞欲為顔含筮含曰年在天位在人脩己而/天不與命也守道而不回性也自有性命無勞)¶
(蓍/龜)不占而已矣孔投龜於地(張公謹秦王將討隱巢亂/使卜人占之公謹自外至)¶
(投龜於地曰凢卜以定猶豫决嫌疑今事無/疑何卜之為卜而不吉其可已乎王曰善)秦誗(趙矜/歴襄)¶
(城丞客死栁州官為歛葬後十七年子夾章始壯自襄/陽徃求其喪不得野哭再閱旬卜人秦誗為筮曰金食)¶
(其墨而火以貴其墓直丑在道之右南有貴神冢土是/守宜遇西人深目而髯乃得其實明日有老人過其所)¶
(問之得矜墓直/社北遂歸葬)鎻莖自屈(義陽王琮子行休琮死桂林/行休請身迎柩靈堂鎻一夕)¶
<pb:KR3k0008_WYG_031-22a>¶
(莖自屈管上有指跡一竒二並使卜人筮之曰屋於文/為尸出指者示也一竒二並三殯也先生告之矣乃趣)¶
(其所發之如言/而一節獨闕)城陽公主婚(城陽公主初主之婚帝卜/之繇曰二火相食始同榮)¶
(末同戚請晝昏則吉馬周諫曰朝謁以朝思相戒也講/習以晝思相成也燕飲以□思相歡也婚合以夜思相)¶
(親也故上下有成内外有親動息有時吉凶有儀今先/亂其始不可為也夫卜所以决疑若黷禮慢先聖人所)¶
(不用/乃止)改葬占地(温大雅改葬其祖卜人占其地曰地則/吉不利於君若何大雅曰如子言我含)¶
(笑入地矣/嵗餘卒)遇坤之泰(太宗文德皇后長孫氏歸寧舅髙/士亷妾見大馬二丈五立舎外懼)¶
(占之遇坤之泰卜者曰坤順承天載物宜無疆馬地類/也之泰是天地交而萬物通也又以輔相天地之宜繇)¶
(協歸妹婦人事也女處尊/位履中而居順后妃象也)折足為敗(李綱在隋宦不進/筮之得鼎筮人曰)¶
<pb:KR3k0008_WYG_031-22b>¶
(君當為卿輔然待易姓乃如志仕不知退/折足為敗綱雖顕於唐數稱疾辭位去)張公謹賛曰¶
(投機之㑹間不容檖公/謹所以抵龜而决也)自筮死日(李嗣真流藤州乆得/還自筮死曰豫具棺)¶
(斂如/言卒)一卦帛十疋(天寳末處士錢知微甞至洛遂榜天/津表柱賣卜一卦帛十疋居一日有)¶
(貴公子讀榜命取帛如數卜焉錢命蓍布卦曰予筮可/期一生君何戯為其人曰卜事甚切先生誤乎錢云請)¶
(為韻語曰兩頭㸃土中心虛懸足人踏趿不肯下錢/其人本意買天津橋也紿之其精如此酉陽雜爼)筮¶
命或馮蓍卜情將問蔡(韓愈/聨句)三錢舞(耳酒記王廷湊甞/謁五明道士卜擲)¶
(三錢/皆舞)桒嫗各半(資暇集枽道茂之門有嫗賣卜枽/言休則嫗言咎枽言咎則嫗言休)陳子¶
昻自筮(見貪/濁門)蓍龜九宫術(盧藏用善蓍/龜九宫術)隂陽雜數(賈眈/隂陽)¶
<pb:KR3k0008_WYG_031-23a>¶
(雜數罔不/通其器)多招術家(房孺復陳少游奏置幕府多招術/家言已三十當得宰相以重權近)¶
(希/進)以易自筮(陸羽不知所生或言有僧得諸水濵畜之/既長以易自筮得蹇之漸曰鴻漸於陸其)¶
(羽可用為儀乃以/陸為氏名而字之)得乾之坤(王廷湊始廷湊賤微時鄴/有道士為卜得乾之坤曰)¶
(君將有土及得/鎮迎事甚謹)卜不吉(突厥處羅復謀取并州置楊正/道卜之不吉左右諫止處羅曰)¶
(我先人失國頼隋以存今忘/之不祥卜不吉神詎無知乎)賣卜長安市(武攸緒少變/姓名賣卜長)¶
(安/市)天火之象(馬重績晉髙祖以太原拒命廢帝遣兵圍/之勢甚危急命重績筮之遇同人曰天火)¶
(之象乾健而離明健者君之德也明者南面而嚮之所/以治天下也同人者人所同也必有同我者焉易曰戰)¶
(乎乾乾西北也又曰相見乎離離南方也其同我者自/北南乎乾西北也戰而勝其九月十月之交乎是嵗九)¶
<pb:KR3k0008_WYG_031-23b>¶
(月契丹遂助晉擊敗唐軍晉/遂有天下五代史卷五十七)南瞻析木木不自續(遷司/天監)¶
(明年張從賔反命重績筮之遇隨曰南瞻析木木不自/續虛而動之動隨其覆嵗將秋矣無能為也七月而從)¶
(賔/敗)龜精(錢元懿終年六十六初元懿之為新定有十方/生時人號為龜精甞䟽卜辭以貽元懿曰太一)¶
(接天河金華寳貝多君侯六十六别/處不經過至是皆如其言呉越備史)取質東龜(余既幻/惑力命)¶
(之說兮身乆放而愈疑心回宂其莫曉兮將取質夫東/龜楚人俗巫而好術兮叟有鬻卜而來思乃招而訊之)¶
(曰嘻人莫不有時而通伊我兮乆而滋蔓吾聞人/禀五行動止有則四時轉續變於所極何卜賦)見天¶
地之情狀識隂陽之變通(文粹揚炯渾天賦顓帝之命/重黎司天而司地陶唐之分)¶
(仲叔宅西而宅東其後宋有子韋鄭有禆竈魏有石氏/齊有甘公唐都之推星王朔之侯氣周文之視日呉範)¶
<pb:KR3k0008_WYG_031-24a>¶
(之占風有以見天地之/情狀識隂陽之變通)李鄴侯泌(竇廷芝與卜者胡蘆/生相善一日謂竇曰)¶
(君家禍將至非遇黄中君鬼谷子將不可救芝物色求/之得李鄴侯泌傾家結之未㡬朱泚亂廷芝䧟賊事平)¶
(德宗命誅之泌以前/事上聞得免劇談録)瓦卜休咎(西京壽安縣有墨石山/神祠頗靈神龍中前有)¶
(兩瓦子過客投之以卜休咎/仰為吉覆為凶南部新書)一蓍獨立(明皇兼潞州别/駕來朝京師將)¶
(行使術士韓禮筮之蓍一莖孑然獨立/禮驚曰蓍立竒瑞非常也不可言舊史)蹈常而俟夫何¶
卜(何卜賦時乎去不可邀來不可逃淹兮孰捨操屠龍/之伎非曰不偉時無所用莫若履俙作踊之工非曰)¶
(可珍時有所用貴等斵輪絡首縻足兮驥不能踰跬前/無所阻兮跛鼈千里同渉於川其時在風㳂者之吉泝)¶
(者之凶同蟄於野其時在澤伊穜之利乃穋之厄故曰/是邪非邪主者時也諒淑惡之同出顧所下之若何夫)¶
<pb:KR3k0008_WYG_031-24b>¶
(如是得非我美失非我耻/姑蹈常而俟之夫何卜為)杜生易占(見方/術門)卜者世之餘¶
伎(栁宗元非國語卜者世之餘伎也道之所無用也聖/人用之吾未之敢非然而聖人之用也盖以歐陋民)¶
(也非常用/而徴信矣)雞骨占年拜水神(栁宗元栁/州峒氓)猒就成都卜(杜/甫)¶
(遊/子)五月為火火主離(崔信明見/五月五門)最深於五行(韓文李虚/中誌最深)¶
(於五行書以人之始生年月日所直日辰支干相生勝/衰死生相斟酌推人壽夭貴賤利不利輙先處其年時)¶
(百不失/一二)星官厯翁莫能與其校得失(虛中誌其說汪洋/奥義闗節開解萬)¶
(端千緒叅錯重出學者就傳其法初若可/取卒然失之星官厯翁莫能與其校得失)本行正郎(劉/禹)¶
(錫之為屯田員外郎時勢事稍異一僧有術數極精寓/直日邀之至省方欲問報云韋生在門外公不得已且)¶
<pb:KR3k0008_WYG_031-25a>¶
(令僧坐簾下韋獻卷已畧省之意色殊倦覺之乃去僧/語不對吁嗟良乆乃曰某欲言員外心不愜如何公曰)¶
(但言之僧曰員外後遷乃本行正郎也然湏待適来韋/生知印處置公大怒揖出不旬日貶官韋乃處厚相也)¶
(後三十年在中書/劉轉屯田郎中)¶
　　　相十　吉(相/)　(凶相附/)¶
白相人(叔孫來聘公孫/敖聞其能相)有知人之鑒(許/助)善相　相術¶
龍犀日角帝王之表(朱建平相書曰額有龍犀入/髪左角日右角月者王天下)河¶
目龜文公侯之相(孔業子曰仲尼聖人之表/河目龍顙是帝皇之貌也)又(後漢李/固狀貌)¶
(有竒表鼎角匿犀足履龜/文後為太尉已上見文選)决疑(歸田賦曰感蔡子之/慷慨從唐生以决疑)漢¶
<pb:KR3k0008_WYG_031-25b>¶
吕公(謂髙祖曰少好相人/相人多矣無如季相)不敢忘德(父老相髙祖曰君/相貴不可言乃謝)¶
(曰誠如父老/言不敢忘德)信而有徴(億則/屢中)貴賤之表(近取/諸身)休咎之徴¶
(如指/諸掌)應如影響(蓍/龜)　吉相豐下有後(叔服来聘公孫敖/聞其能相人見其)¶
(二子焉叔服曰榖也食子難也/收子榖也豐下必有後於魯)鷰頷封侯(班超詣相者/曰當封侯萬)¶
(里之外問其狀相者曰鷰頷虎頭/飛而肉食萬里侯相後封定逺侯)山庭(子貢有山/庭之相)月角¶
(有月角/之相)薄姬王者之妃(許負/相)曹操安人之主(喬𤣥/相)雖賤¶
必貴(史記姑布子卿善相見無恤曰真將軍也趙簡子/曰是子其母賤翟婢也奚道貴哉子卿曰天之所)¶
(受雖賤/必貴)貴不可言(漢書蒯通說韓信曰相君之面/不過封侯相君之背貴不可言)竒骨¶
<pb:KR3k0008_WYG_031-26a>¶
(桓温未朞温嶠見曰/此兒有竒骨真英物)躍馬肉食(蔡澤問唐舉曰聞君相/李兊百日内合持國令)¶
(有諸舉曰然若臣者何如舉熟覧笑曰君顒鼻巨肩魋/顔蹙頞吾聞聖人不相殆先生乎澤知其戯曰富貴吾)¶
(自有不知者夀舉曰四十三年澤笑謂/其御曰吾躍馬肉食四十三年足矣)奴有侯相(衛青/至甘)¶
(泉居至有鉗徒相青官至封侯青曰/人之奴得無笞罵足矣安敢望封侯)以經術進(翟方進/年十三)¶
(為小吏號遲鈍數為椽吏罵辱方進自傷詣蔡父相大/竒其形貌曰小吏有封侯之骨當以經術進因病而歸)¶
灋真指胡廣(廣為郡散吏太守法雄子真名知人雄勑/真令助求人悉召諸吏人真窺之指胡廣)¶
(遂舉孝亷/為漢名臣)公字(相者謂陶侃曰君左手中指有竪理當/為公若徹上貴不可言侃以針刺决之)¶
(見血洒壁為公/字後果應之)功名壽年(周訪遇善相者陳訓謂訪與/陶侃曰二君皆位至方岳功)¶
<pb:KR3k0008_WYG_031-26b>¶
(名畧同但侃上壽/訪下壽優劣有殊)好相(羊祜字叔子游汶水濵父孝謂/曰孺子有好相年六十建大功)¶
(既言便去/莫知所在)論(魏王朗論曰仲尼之門童冠之群不言形/相之事難據故也固有懷不副貌行不稱)¶
(聲故夫子以言信行失之宰我以貌/度性失之子羽聖人於聼察精矣)祠部式(卜相築斷/見上注)¶
相婦人(黄霸與善相者同出見一相婦人者言/當富貴乃巫家女霸娶為妻與之終身)角犀豐¶
盈(賢明/之相)惟德受天(以形/合相)貴賤且殊(榮枯/斯等)鑄錢鄧通(魏文/帝之)¶
(深/意)賣珠董偃(遇舘陶/之厚恩)衛青起自於牧羊(蔡澤終聞/於躍馬)辨呉¶
粲之貴(始自/㓜童)知陶侃之榮(當期/老耄)虛陳禍福(謬託/災祥)事且無¶
妄(言而/有徴)論性命之期(定吉凶/之兆)　凶相蜂目忍人(楚子以/商臣為)¶
<pb:KR3k0008_WYG_031-27a>¶
(太子子上曰是人也蜂目/豺聲忍人也不可立之)豺聲滅族(楚子良生子越椒/子文曰是子曰熊)¶
(虎之狀豺狼之聲不殺之必滅若敖氏矣鬼/由求食若敖氏之鬼不其餒而後果滅族傳)縱理入口¶
(周亞夫縱理入口/終餓死於獄中)當刑而王(黥布姓英氏少時客相之/曰當刑而王及壯坐法黥)¶
(布欣然笑曰人相我當刑而王/幾是乎人有聞者共為戯笑)餓死(鄧通有相者云必/餓死帝曰能富通)¶
(者我也乃與銅山鑄錢景/帝時以犯法竟餓死獄中)父不祥(莊子曰楚司馬子綦/有八子召九方歅相)¶
(之謂曰子則祥/矣父則不祥也)不過郡吏(後漢趙壹以郡争政禮命十/辟公府不就善相者相壹不)¶
(過郡吏後/果如其言)覽鏡知刑(蜀張裕曉相術每舉鏡視面自知/刑死未嘗不撲之於地後為劉備)¶
(所/殺)越王蜂目(史記范/蠡云)眄刀(甘卓為歴陽陳訓私曰甘侯/頭低視仰相名眄刀目中赤)¶
<pb:KR3k0008_WYG_031-27b>¶
(脉自外入必兵死/後果為王敦所殺)豺狼之聲(伯友始生叔向母及堂聞/聲曰豺狼也必喪羊舌氏)¶
孔使相工視(髙智周始與郝處俊來濟孫處約共依江/都石仲覽仲覽因各語所期處俊曰丈夫)¶
(惟無仕仕至宰相乃可智周濟如之處約曰得為舎人/在殿中周旋吐納可也仲覽使相工視之工語仲覽曰)¶
(髙之貴君不及見來早/顕而末躓髙晚顕而壽)髙蔣(髙智周所善義興蔣子謹/有客嘗視兩人曰髙公位)¶
(極人臣而嗣少弱蔣侯官不逹後且興/蔣子孫其後果顕而髙一世之後無聞)鳶肩火色騰上¶
(馬周岑文本謂所親曰周鳶肩火色騰/上必速恐不能乆果年四十八而卒)貴冠人臣(蕭嵩/有夏)¶
(榮者善相謂嵩僚壻陸象先曰君後十年貴/冠人臣然不若蕭郎位髙年艾舉門蕃熾)竒相(李光/顔為)¶
(禆將節度使馬燧謂曰若有竒/相終必光大解所佩劒贈之)日角龍廷(唐儉說秦王/建大計曰公)¶
<pb:KR3k0008_WYG_031-28a>¶
(日角龍廷姓協圖/䜟係天下望乆矣)位至太師(劉義節從子思禮少學相/於張憬藏憬藏謂思禮歴)¶
(刺史位/至太師)女有竒相(髙祖順聖皇后竇氏父毅在周為上/柱國尚武帝姊襄陽公主常謂主曰)¶
(此女有竒相/且識不凢)竒厖福艾(李勣臨事選將必先相其竒厖/福艾者遣之或問其故荅曰薄)¶
(命之人不足/與成功名)熊虎相(王晙氣貌偉特/時謂為熊虎相)識清貌古(韓思復/初鄭仁)¶
(傑李無為者隱居太白山思復少從二人/游嘗曰子識清貌古恨仕不及宰相也)語遲者神定¶
(楊元琰生數嵗未言相者視/曰語遲者神定必為重器)骨體禄命(見骨體知禄命/見命禄知骨體)¶
(此則言命禄/尚矣吕才)有異相(徐圓朗劉復禮說圓朗曰彭城有/劉世徹才畧不常有異相士大夫)¶
(許其必王將軍欲自用恐敗不如迎/世徹立之圓朗後為彭人所殺也)日角珠廷非庸人¶
<pb:KR3k0008_WYG_031-28b>¶
相(李珏李絳為華州刺史見之曰日角/珠廷非庸人相明經碌碌非子所宜)引出(韋貫之為/右丞時内)¶
(僧造門曰君貴相貫之命/左右引出曰此妄人也)相夭且賤(栁惲方十餘嵗有/巫告曰兒相夭且)¶
(賤為浮屠道可緩死諸父從其言惲/曰去聖教為異術不若速死學愈篤)有封侯相(顧彦朗/彦暉竝)¶
(為天德軍小校其使蔡京以/兄弟有封侯相每厚禮之)子孫當王百年(王廷湊嘗/使至河陽)¶
(醉寢於路有過其所者視之曰非常人也從者以告廷/湊馳及之問其故曰吾見君鼻之息左若龍右若虎子)¶
(孫當王百年家有大樹覆及堂公興矣及/害𢎞正而樹適庇寢自廷湊訖鎔凢百年)耳大貴兆(李/忠)¶
(臣帝甞謂卿耳大貴兆對曰驢/耳大龍耳小帝喜其野而誠)不可以科第進(鄭朗始/朗舉進)¶
(士有相者言君當貴然不可以科第進俄而有司擢/朗第一既又覆實被放相者賀曰安之已而果相)龍¶
<pb:KR3k0008_WYG_031-29a>¶
鳳之姿天日之表(太宗生四嵗有書生謁髙祖曰公在/相法貴人也然必有貴子及見太宗)¶
(曰龍鳳之姿天日之表其/年㡬冠必能濟世安民)伏犀貫玉(袁天綱見竇軌曰/君伏犀貫玉就輔)¶
(角完起十年且顕立/功其在梁益間耶)右輔澤而動(軌後為益州行臺僕/射天綱復曰赤脉千)¶
(瞳方語而浮赤入大宅公為將必多殺願自戒軌果坐/事見召天綱曰公毋憂右輔澤而動不乆必還果還為)¶
(都/督)面部三無(金華子李寛為常侍有門下士姓盧善相/或問李公如何曰據其面部所無者三無)¶
(子無宅無塜公有數子皆先公卒有宅未/嘗還鄉居死於池州乗舟歸舟破沉其骨)龍瞳鳳頸(武/后)¶
(之㓜天綱見其母曰夫人法生貴子乃見元慶元爽曰/官三品保家主也見韓國夫人曰此女貴而不利武后)¶
(最㓜姆抱以見紿以男天綱視其歩與目驚/曰龍瞳鳳頸極貴驗也若為女當作天子)肉不稱骨¶
<pb:KR3k0008_WYG_031-29b>¶
(帝在九成宫令視岑文本曰學堂瑩夷故文章振天下/首生骨未成自前而視法三品肉不稱骨非壽兆也同)¶
(上/)豕視淫(長社人張憬藏伎與天綱埒郎中裴珪妻趙/見之憬藏曰夫人目脩緩法曰豕視淫又曰)¶
(目有四白五夫守宅夫人/且得罪俄坐姦沒入掖庭)天下之母(周世宗宣懿皇后/符氏初適李守貞)¶
(子崇訓守貞事漢為河中節度使已挾異志有術者善/聼聲以知吉凶守貞出其家人使聼之術者聞后聲驚)¶
(曰此天下之母也守貞益自負曰吾婦猶/為天下母吾取天下復何疑哉五代史)蘭臺學堂(袁/天)¶
(綱謂杜淹曰公蘭臺學堂全且博將以文章顕謂王珪/法令成天地相臨不十年官五品謂韋挺面如虎當以)¶
(武處官然三君皆得譴武德中以事俱流嶲州見天綱/曰公等終且貴杜位三品難與言壽王韋亦三品後於)¶
(杜而壽/過之)耳無根(天綱見馬周曰君伏犀貫腦背若有負/貴驗也近古君臣相遇未有及公者然)¶
<pb:KR3k0008_WYG_031-30a>¶
(面澤赤而耳無根後/骨不隆壽不長也)厄在三尺土下(張憬藏伎與天綱/埒蔣儼有所問答)¶
(曰公厄在三尺土下盡六年而貴六十位蒲州刺史無/有禄矣後儼使髙麗為莫離支所囚居士室六年還果)¶
(為蒲州刺史妻孥/告當死俄聽致仕)相在怒時(魏元忠尚少徃見憬藏問/之乆不答元忠怒曰窮通)¶
(有命何預君耶拂衣去憬藏遽/起曰君之相在怒時位必卿相)大書台字(裴光庭當國/憬藏以紙大)¶
(書台字投之光庭曰吾既台司/矣尚何事後三日貶台州刺史)大怖得輔政(金梁鳳𤣥/宗時人謂)¶
(吕諲曰君且輔政須大怖乃得諲責驛吏榜之/吏突入射諲兩矢幾中走而免明年知政事)跛男子¶
(袁客師天綱子嘗渡江叩舟而還曰舟中人鼻氣皆黒/不可以濟俄有一男子跛而負直就舟客師曰貴人在)¶
(吾可以濟江中風忽起幾覆/而免跛男子乃婁師德也)相之相在乎清明(唐贊皇/公折羣)¶
<pb:KR3k0008_WYG_031-30b>¶
(疑相論相之相在乎清明清/明者珠玉是也為天下所寳)窮相(李白召見及出上指/謂力士曰此人固窮)¶
(相酉陽/雜爼)以慧性知人爵禄厚薄壽命長短(韓愈送仙翁/序以慧性知)¶
(人爵禄厚薄壽命長短發言如駃駟囁嚅持疑於唇/吻間即信乎異人也若古之許負軰不足以言哉)直¶
將相(五代李周盧嶽謂之曰吾少學星歴且工相人子/方頥隆凖眉目踈澈身長七尺真將相也吾占天)¶
(象晉必有天下子宜/留事晉以圖富貴)以相灋隱市中(五代錢鏐縣録事/鍾起有子數人多)¶
(竊從之遊豫章有善術者望斗牛間有王氣牛斗錢塘/分也因游錢塘占之在臨安遂以相灋隱市中隂求其)¶
(人私謂起曰占君縣貴人求之市中不可得視君之相/貴矣然不足當之術者過起家鏐適從外來見起反走)¶
(術者望見之曰此真貴人也召至熟視之顧起曰/君之貴因此人乃慰鏐曰子骨法非常願自愛)拳必¶
<pb:KR3k0008_WYG_031-31a>¶
入口(九國志呉殷文圭舉進士塗中遇一友目文圭乆/之謂人曰向者一人眉緑拳必入口神仙狀也如)¶
(學道當冲虛不爾有大名於天下/而文圭拳實入口乾寧中擢第)風雷之厄(南漢楊洞/潜洊水令)¶
(梁愚堂謝洞潜見之謂同列曰愚血脉貫眸子行歩矍/鑠類驚麕者當有風雷之厄及愚至縣未幾&KR0275;風壞廨)¶
(壓/死)言人事多中(趙鳳傳術士崔𤣥豹以相法言人事多/中莊公尤信重之以為北京廵官明宗)¶
(為内衙指揮使重誨欲試𤣥豹乃使他人與明宗易服/而坐明宗於下坐召𤣥豹相之𤣥豹曰内衙貴將也此)¶
(不足當之乃指明宗於下坐曰此是也因為明宗言其/後貴不可言明宗即位思𤣥豹以為神召至京師鳳諫)¶
(曰好惡上所謹也今陛下神其術而召之則傾國之人/皆將奔走吉凶之說明宗遂不復召五代史二十八唐)¶
(臣/傳)骨灋非常(文穆王元瓘淮將李濤冠衣錦軍命王討/之自是日者視王曰此人手刄百人當大)¶
<pb:KR3k0008_WYG_031-31b>¶
(貴有僧自新常衣紙衣住廣德山院聞元瓘至舉家皆/遁而自新巋然晏坐軍中有問其故曰前後左右皆兵)¶
(耳將安適時王在衆中新乃斂衣奉迎與語乆之及師/還遂載而歸後王問新當時何以見識答曰微僧無它)¶
(術但覩王骨灋非常故/幸得識矣出呉越史)額文似臨淮(柏良器父友王奐/為光弼從事見之)¶
(曰爾額文似臨淮王面黒子似顔/平原殆能立功乃薦之光弼唐史)亞夫下獄相(南唐宋/齊丘微)¶
(時日者相之曰君貴不可言然亞夫下獄相君實有之/位極之日當早引退庶幾保全齊丘登相位數載致仕)¶
(復以大司徒就徴未幾坐/陳覺謀干紀事乃賜死)論心擇術(孫卿子曰古有姑/布今有唐舉相形)¶
(不如論心論/心不如擇術)¶
　白孔六帖卷三十一¶
