# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.137441
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷五十八
<pb:KR3k0008_WYG_058-1a>¶
欽定四庫全書¶
　白孔六帖卷五十八　　唐　白居易　原本¶
　　　　　　　　　　　宋　孔　傳　續撰¶
　　質子(一/)　　　　　譯語(二/)¶
　　兵車(三/)　　　　　戎服(四/)¶
　　兵器(五/)　　　　　牙(六/)¶
　　金鼓(七/)　　　　　節鉞(八/)¶
　　甲胄(九/)　　　　　旌旗(十/)¶
<pb:KR3k0008_WYG_058-1b>¶
　　弓(十一/)　　　　　矢(十二/)¶
　　弩(十三/)　　　　　戈殳矛㦸(十四/)¶
　　楯(十五/)　　　　　矟(十六/)¶
　　險固(十七/)　　　　防備(十八/)¶
　　無備(十九/)　　　　勞人(二十/)¶
　　　質子(一/)¶
白周鄭交質(王子狐為質於鄭/鄭公子為質於周)信不由衷質無益也¶
單于遣子入侍　侍子質任(魏志司馬宣王與孟達書/曰保官空虚初無質任)¶
<pb:KR3k0008_WYG_058-2a>¶
孫盛曰五帝初無誥誓入質人起於周㣲　漢髙請羮¶
　隗嚻捐子　馬超背父　安在囚質　勝之以解約¶
致之以來蘇何必拘六親以束其情捐所愛以制其命¶
　蕭同叔子為質(晉伐齊齊請盟晉人曰必以蕭同叔/子為質對曰蕭同叔子非他寡君之)¶
(母也吾子布大命於諸侯而/曰必質其母是以不孝令也)長安君(史記秦伐趙趙孝/成王求救於齊齊)¶
(曰必長安君為質太后用事曰有/言長安君為質者老婦唾其面)侍子(陳湯上疏言康/居侍子非王子)¶
(也按驗實是王子湯下獄當死谷永上疏/言湯功臣書奏上出湯奪爵為仕伍也)兩屬(漢書樓/蘭遣一)¶
(子質匈奴一子質漢時貳師擊大宛匈奴因樓蘭候漢/使迴者欲絶勿通詔捕樓蘭王詣闕薄責王對曰小國)¶
<pb:KR3k0008_WYG_058-2b>¶
(在大國之間不兩屬無以自安願徙居漢地上直其/言遣歸國亦因使伺候匈奴自是不甚親信樓蘭)孔¶
遣子入侍(藩鎮李師道蔡平又遣比部貟外郎張宿諷/令割地質子宿謂曰公今歸國為宗姓以尊)¶
(卑論之上叔父矣不屈一也以十二州事三百餘州天/子北面稱藩不屈二也以五十年傳爵臣二百年天子)¶
(不屈三也今反狀已暴上猶許内省宜遣子入宿/衛割地以贖罪師道乃納三州遣子𢎞方入侍)狼顧¶
平城(李德裕上尊號冊質帝女/戚海疆有狼顧平城之心)貴女生還(同上六贏逃/遁貴女生還)¶
四夷質子多在京師(薛登時四夷質子多在京師如論/欽陵阿史德元珍孫萬榮皆因入)¶
(侍見中國法度及還並為邊害登諫曰臣聞戎夏不雜/古所戒也故斥居塞外有時朝竭已事則歸之三王之)¶
(法也臣慮備豫不謹則夷狄稱兵非貽謀/之道臣願充侍子可一切禁絶后不納)以子為質(劉/正)¶
<pb:KR3k0008_WYG_058-3a>¶
(臣攝平盧節度使遣使道海至平原與太守顔真/卿相結真卿喜以子為質而歸貲粮焉陸長源傳)以少¶
女為質(尉遲勝本王于闐安禄山反勝使弟曜攝國事/身率兵五千赴難國人固留勝勝以少女為質)¶
(而行肅宗嘉之拜/特進兼殿中監)遣兄賢入質(朱全忠使親將陳俊王/紳入叔琮軍崔洪留之)¶
(紳亡歸洪與行宻欲邀友恭軍不克㑹河東客伊超使/淮南還過蔡洪亦留之因是并俊送全忠以歩將苛拘)¶
(為解遣兄賢入質全忠還之質洪子於汴全忠使賢調/蔡卒二千出戍將行大將崔景思不悅殺賢洪懼趨申)¶
(州趙德/諲傳)遣清平官酋望趙宗政(質子三十人朝乞盟請/為兄弟若舅甥南蠻傳)¶
　　　譯語(二/)¶
白象胥(周/禮)國語舌人委而禮之(舌人即/象胥也)重譯而至　譯¶
<pb:KR3k0008_WYG_058-3b>¶
官丞令(漢書百官表典客屬/官有行人譯官丞令)言語不達(戎子駒支曰飲/食衣服不與華)¶
(同贄幣不通言/語不達左傳)九譯(漢/書)譯長(黄支國與朱崖相類廣大/戸多異物武帝已來皆獻)¶
(見有譯長/屬黄門)孔願為天可汗營祠(西域傳又國有摩訶波/多磨龍池願為天可汗)¶
(營祠因丐玉册/鴻臚譯以聞)四譯(南詔烏蠻其語四/譯乃與中國通)通六蕃語(安禄/山通)¶
(六蕃/語)突厥傳(聖人飲食聲樂不與之共來朝坐於門外/舌人體委以食之不使之知馨香嘉味也)¶
譯史傳導(回鶻帝欲饗四鶻公主問禮於李泌對曰肅/宗於燉煌王為從祖兄回鶻妻以女見帝於)¶
(彭原獨拜廷下帝呼曰婦而不名嫂也當艱虞時方藉/其用猶以臣之况今日乎於是引回鶻公主入銀臺門)¶
(長公主三人候諸内譯史傳導拜必答揖與/進帝御秘殿長公主先入侍回鶻公主入拜)能漢語(四/夷)¶
<pb:KR3k0008_WYG_058-4a>¶
(附録莊宗崩明宗遣供奉官姚坤告哀於契丹安巴堅/謂坤曰吾能漢語然絶口不道於部人懼其效漢而怯)¶
(弱/也)重譯以達(禄山謀逆十餘年凡降蕃夷皆接以恩或/重譯以達故蕃夷情偽並得之禄山通夷)¶
(語躬自/慰撫)¶
　　　兵車(三/)¶
白周禮車僕掌戎輅之倅(戎輅王車所/乘倅副也)廣車之倅(横陣/車也)¶
闕車之倅(補闕/之車)輕車之倅(馳敵/致師)凡師革車各以其倅(所/謂)¶
(五/戒)革車之倅(對敵自/隱蔽也)輂輦(鄉師大軍旅治其徒役與其/輂輦戮其犯命者注輂馬駕)¶
(輦人挽以載任器/止以為藩營也)詩小戎(羣臣之革/車也云云)元戎十乘以先啓¶
<pb:KR3k0008_WYG_058-4b>¶
行(詩/)臨衝(詩臨衝閑閑/攻城車也)武剛車(漢書衛青見匈奴以武/剛車自環為營即兵車)¶
(朋車/也)車(戰車/也史)游闕(傳曰楚子為游闕三十乘以逐/晉師注車名以游徼補闕也)孔引¶
撞車毁其堞(侯君集髙昌不臣拜交河道行軍大總管/出討賊嬰城自守遣諭之不下乃刋木塞)¶
(塹引撞車毁其堞飛/石如雨所向無敢當)在關中(車乘之在關中者與/列於牧廐不殊陸贄)以二¶
千乘繚營(房琯持節招討西京防禦蒲潼兩關初琯用/春秋時戰法以二千乘繚營騎歩夾之旣戰)¶
(賊乘風譟牛悉髀栗賊/投芻而火之人畜焚燒)行以載兵止則為陣(馬燧為戰/車冒以狻)¶
(猊象列㦸于後行以載兵/止則為陣遇險則制衝冒)車畫龍虎(哥舒翰與崔乾祐/戰車畫龍虎飾金)¶
(銀爪自將駭賊掎戈大逐比/賊負薪塞路順風大其車)¶
<pb:KR3k0008_WYG_058-5a>¶
　　　戎服(四/)¶
白均服振振取虢之旂(振振盛貌戎/事上下同服)韎韋之跗注(韎韋/赤色)¶
(跗注戎事所服若袴/而屬於跗與袴連也)戎服將事(鄭子産獻捷/于晉云云)國語晉攻¶
狄叔虎被羽先登克之(羽飛鳥繫於/背今負眊)孔以戎服見三橋¶
(李晟帝至自梁晟以戎/服見三橋帝駐馬勞之)入朝戎服(張說遷荆州長史俄/以右羽林將軍檢校)¶
(幽州都督入朝以/戎服見帝大喜)禠戎服則兩郡守耳(柳公綽徙鄂岳/觀察使時方討)¶
(吳元濟詔發鄂岳卒五千𨽻安州刺史李聽公綽曰朝/廷謂吾儒生不知兵邪即請自行許之引兵渡河抵安)¶
(州聽以軍禮迎謁公綽謂曰公所以屬鞬負弩豈非兵/事邪若禠戎服則兩郡守耳何所統壹哉以公世將曉)¶
<pb:KR3k0008_WYG_058-5b>¶
(兵吾且欲署職以兵/法從事聽曰唯命)簮笏就列風儀可觀(一品集嗢没/斯等冠帶圖)¶
(榮以縹纓解其衣毳簮笏就列風儀可觀推/勁悍之心豈勞戴鶡服禮義之教寧比雞冠)垂老戎衣¶
窄(杜甫/詩)¶
　　　兵器(五/)¶
白老子曰兵者不祥之器非君子之器不得已而用之¶
　執兵(不反兵而鬭謂遇/父母讎兵常在身)常持兵(河東守每行縣至絳/絳侯周勃畏誅常被)¶
(甲令家人持兵以見之/上書告勃反下獄死)㓙器　自選兵仗(晉馬隆孝興/將討羌請自)¶
(武庫選兵仗武庫令與隆争中丞劾奏隆隆曰臣當亡/命戰場而武庫令乃以魏時朽杖見給云云帝從之)¶
<pb:KR3k0008_WYG_058-6a>¶
孔拍刀(閹稜善用兩刃刀其長丈名曰/拍刀一揮殺數人無前堅對)用槊(羅藝善/用槊)陌¶
刀(李嗣業後應募安西軍中/初用陌刀而嗣業尤善)袒持長刀出陣(廣平王収/長安嗣業)¶
(統長安前軍陣于香積祠北賊大出掩追騎還蹂王師/於是辭不能陣即袒持長刀大呼出陣前殺數十人復)¶
(整歩卒二千以陌刀長/柄斧堵進所向無前)朱瑾槊米志誠弩(田頵傳安仁/義以善射冠)¶
(軍中當時稱朱瑾槊米志誠弩皆為第一仁義常曰志/誠弩十不當瑾槊之一瑾槊十不當吾弓之一人以為)¶
(然/)舞刀立馬上(斐旻嘗與幽州都督孫佺北伐為奚所/圍旻舞刀立馬上矢四集皆迎刀而斷)¶
(奚大驚/引去)持韒而鬬(南蠻傳樸子臠趫悍善用竹弓入林/射飛鳥無不中人多長大負排持韒)¶
(而鬬又有望蠻者用木弓/短箭鏃傅毒藥中者立死)器械犀銳(牛仙客始在河西/器械犀銳崔希逸)¶
<pb:KR3k0008_WYG_058-6b>¶
(代之即/上聞)&KR0008;鉏鉤為兵號霍錐(康承訓拜徐泗行營都招/討使龎勛之始得徐州資)¶
(儲蕩然乃四出剽取男子十五以/上皆執兵&KR0008;鉏鉤為兵號霍錐)弧矢制倍於常(劉黒/闥傳)¶
(初秦王建天䇿府其弧矢制倍於常逐黒闥也為突厥/所窘自以大箭射卻之突厥得箭傳觀以為神後餘大)¶
(弓一張矢五藏之府庫世寶之每郊丘/重禮必陳于儀物之首以識武功立)器械堅良(辛秘/拜昭)¶
(義軍節度使/器械堅良)銅鐵鑄兵(張曲江龍池飲序蚩尤不道炎/帝不制銅鐵鑄兵豺狼横厲而)¶
(軒轅氏將禁其暴/則天為之降𤣥女)修整器械(累年用兵計所闕者最是/兵仗須早為備贊皇一品)¶
(集劉/濛)修器械皆良金壽革　蜀器械皆犀銳(李德裕徙/劒南節度)¶
(使請甲人於安定弓人河中弩/人浙西由是蜀之器械皆犀銳)苔卧緑沉槍(杜甫重過/何氏詩)¶
<pb:KR3k0008_WYG_058-7a>¶
穿朽鈍折(安禄山時兵暴起州縣發官鎧仗皆穿朽鈍/折持挺鬭弗能亢吏皆乘城匿或自殺不則)¶
(就擒日不絶禁衛皆市井徒旣授甲不能/脫弓襡劒繫乃發左藏庫繒帛大募兵)武庫令(掌藏/天下)¶
(之兵仗器械辨其名/數以備國用六典)¶
　　　牙(六/)¶
白兵書曰牙旗者將軍之精(凡始豎牙必以剛日剛日/者謂上尅也兵牙之日吉)¶
(氣來應大/勝之徵)又(黄帝出軍訣曰始立牙之日旗幡或從/風而舉暉暉終日吉氣來應勇氣犇逸)又¶
(出兵討伐引去出城門望見黄雲及白水/者舉白牙旗及五色牙旗隨天氣四時也)一手舉(魏志/典韋)¶
(初為張邈士屬趙寵牙旗長大莫/能勝韋一手舉之寵異其才力)崇牙樹羽(詩/)建牙¶
<pb:KR3k0008_WYG_058-7b>¶
牙旗繽紛(文/選)孔觸門墮注旄干折(哥舒翰守潼關師始/東先驅牙旗觸門墮)¶
(注旄干折/衆惡之)牙干折(哥舒曜李希烈䧟汝州詔拜曜東都/汝州行營節度使帝祖通化門是日)¶
(牙干折時以翰出師已如此而斬/持干者卒以敗今曜復爾人憂之)庭容牙節(示禮而不/慁也劉禹)¶
(錫管城/新驛記)箕宿禡牙(杜牧賀/平黨項)幢牙茸纛(公命享于新堂橦/牙茸纛咸飾于下)¶
(柳宗元嶺南/饗軍堂記)無劉我徒鏃刃鋒鍔畢集于兇躬(柳宗元/禡牙文)¶
(唯爾有神懋楊迺職敢告無縱詭類無劉我徒鏃刃鋒/鍔畢集于兇躬鎧甲干盾咸完于義軀是舉也無作神)¶
(羞/)牙帳自破(武德元年骨咄禄特勒來朝帝宴太極殿/為奏九部樂引升御坐是歲始畢牙帳自)¶
(破突/厥傳)擇趫秀(彊力者萬人號/牙兵田承嗣)¶
<pb:KR3k0008_WYG_058-8a>¶
　　　金鼓(七/)¶
白鼓人掌六鼓四金之音聲以節音樂以和軍旅辨其¶
聲用(周/禮)以鼖鼓鼔軍事(大鼔/也)以金鐲節鼓(鐲鉦也/直角反)以金¶
鐃止鼔(如鈴/無舌)以金鐸通鼔(鐸大鈴振/之以通鼔)軍旅夜鼓鼜(音戚/夜戒)¶
(守/鼔)軍動則鼓其衆韗人(吁逺/反)為鼓　良鼓瑕如積環(革/急)¶
(也/)宻須之鼓(左/傳)金鼓以聲氣也　吾聞鼔而已不聞金¶
也(鼔以進軍金以退軍不/聞金言將死齊陳書云)持布鼓過雷門(漢/書)鼉鼔(路/鼔)給¶
鼓角令(樂令諸道行軍應給鼔角者三萬人以上給大/角十四具大鼔二十四面二萬以上角八具鼔)¶
<pb:KR3k0008_WYG_058-8b>¶
(十四面萬人以上角六具鼔十面/不滿萬人臨時量給軍三分减)鹵簿令大駕長鳴中¶
鳴(各百二/十具)援枹而鼔(張侯曰師之耳目在吾旗鼔進/退從之乃援枹而鼔枹鼔槌也)周¶
禮曰(王執路鼔侯執鼖鼔軍將執/晉鼔師帥執提旅帥執鞞)提鼓(周禮馬上之鼔/曰提鼔有木可)¶
(提執/也)登聞鼔(施於朝曰登聞鼔堯/置敢諫之鼔即此也)朝晡鼓(施於府寺/曰云云)枹¶
鼔(枹一作桴謂擊鼔物/也在村墅曰枹鼔也)在邊徼曰警鼓　黄門鼓(崔豹/古今)¶
(注漢有黄門鼔/吹一名樓車也)樂録曰(鼔吹有龍頭大棢中鼔獨揭小/鼔皆有品秩天子以賜臣下及)¶
(軍旅/用也)孔鼔令(竇軌稽胡賊五萬掠宜春詔軌討之次黄/欽山遇賊乘髙叢射衆為却軌斬部將十)¶
(四人更抜其次代之身擁數百騎殿令曰/聞鼔不進者斬旣鼔士争赴賊大破之)警衆(馬周先/是京師)¶
<pb:KR3k0008_WYG_058-9a>¶
(晨暮傳呼以警衆後置/鼔伐之俗曰鼕鼕鼔)戒鼔人報籌(段秀實大厯三年/徙涇州是軍自四)¶
(鎮北廷赴難征伐數有功旣驟相與出怨言别將王童/之謀作亂約曰聞警鼔而縱秀實知之召鼔人陽怒失)¶
(節戒曰每籌盡報因/延數刻盡四鼓而曙)親鼓(郄士美討王承宗遣大將王/獻督萬人為前鋒獻恣横逗)¶
(撓士美即斬以徇下令曰/敢後者斬親鼔之大破賊)鼉鼔騰聲而隱轔(于公異平/朱泚露布)¶
擊鼓讙山(郭子儀遣張知節為前/鋒營韓公擊鼔讙山)禠氣(張介然守陳留/賊渡河聞鉦鼔)¶
(聲皆禠氣/不能授甲)身執金鼔㕘佐命(平陽公主薨太常議婦人/葬古無鼔吹帝曰軍樂也)¶
(往者主身執金鼔㕘佐/命于古有邪宜用之)天地徘徊(楊炎平胡聖德頌金/鼔一振天地徘徊)¶
春風入鼓鼙(杜甫/詩)夜鼔朱雀街(郭子儀㑹故將軍王甫/結俠少夜鼓朱雀街呼)¶
<pb:KR3k0008_WYG_058-9b>¶
(曰王師至/吐蕃夜潰)擊銅鼔(馮子猷入朝載金一舸自隨髙宗遣/御史許瓘視其貲瓘至洞子猷不出)¶
(迎後率子弟數十人擊銅/鼔蒙排執瓘而奏其罪)凡軍鼓之制有三(唐六典武/庫令凡軍)¶
(鼓之制有三一曰銅鼔二曰戰鼔三曰鐃鼔/注銅鼔蓋南中所制軍旅之間復有鐃鼓焉)金之制有¶
四(同上一曰錞二曰/鐲三曰鐃四曰鐸)氣雄鉦鼓(于公異/露布)金鼓一動(萬方/畢臣)¶
(柳宗元平/淮西雅)錫之金鼔以號以誅(盧元輔/胥山銘)大呼瘡潰(李嗣/業與)¶
(子儀等圍相州師耄諸將無功獨嗣業被堅數奮為諸/軍冠中流矢卧帳中方愈忽聞金鼔聲知與賊戰大呼)¶
(瘡潰血流/數升卒)¶
　　　節鉞(八/)¶
<pb:KR3k0008_WYG_058-10a>¶
白周禮掌節守邦節辨其用(凡邦國之使節山國用虎/節土國用龍節皆金也以)¶
(英蕩輔其節注以函器盛節也凡門關用符節貨賄用/璽節道路用旌節皆有期以反節注門關司門等貨賄)¶
(司市道路鄉遂大夫主塗之官也凡守邦國者用玉節/守都鄙者用角節注諸於其國中自為節以命為大小)¶
(角節公卿大夫王子弟於/其采邑有命者亦自用也)司關掌國貨之節以聨門市¶
(貨節謂商本所發司市為之璽節自/外來者案其節書其貨之多少也)記曰凡君召以三¶
節二節以走一節以趨(節以明信傳君命召/急則持二緩則持一)賜鈇鉞然¶
後殺　蘇武仗節牧羊卧起操持節旄落盡　嚴助以¶
節發稽兵　司𨽻牧節(諸葛豈為司𨽻舉節欲収侍中/許章於是上収豐節司𨽻去節)¶
<pb:KR3k0008_WYG_058-10b>¶
(自豐/始也)匈奴法(漢使不去節不以墨/黥面不得入穹廬)孔握節登陴(李絳握/節登陴)¶
(餘見無/備門)因降受節(馬燧武俊之圍趙也康日知不支將/棄趙燧請詔武俊擊朱滔授以深趙)¶
(以日知為晉慈隰節度使及三州降燧固讓日知/且言因降受節恐後有功者踵以為利帝嘉許)假長¶
安本色(藩鎮劉仁恭光化初使其子守文襲滄州節度/使盧彦威棄城走遂有滄景德三州地用守文)¶
(為節度留後請命于朝昭宗怒不與㑹中人至仁恭嫚/謂曰旌節吾自可為要假長安本色耳何見拒邪由是)¶
(兵益/張)秉鉞(秉鉞有李公凛然負英/姿李白宣城送劉副使)帝臨軒授鉞(渾瑊朱/泚兵傅)¶
(城賊去授奉天行營副元帥帝臨軒授鉞用漢拜韓信/故事制曰㓂賊不紀授爾節鉞以戡多難瑊頓首曰敢)¶
(不畢力以對/揚天子休命)兵部大將出征(皆告廟授斧/鉞唐六典)蘆生三節(比/夢)¶
<pb:KR3k0008_WYG_058-11a>¶
(𤨏言李全忠所居有蘆生三節一枝/盈丈而三節後其家三人秉節鉞)旌以顓賞節以顓¶
殺(符寶郎凡命將遣使/皆賜旌節唐百官志)節懸畫木盤三(旌以絳帛五丈/粉畫虎有銅龍)¶
(一首纒緋幡紫縑為袋油囊為表節懸畫木/盤三相去數寸隅垂赤麻餘與旌同車服志)金節煌煌¶
(柳宗元平淮夷雅金/節煌煌錫盾雕戈)安用假節為(潁王璬安禄山反詔/領劒南節度大使璬)¶
(之出遽不及受節司馬史賁請建大槊蒙油囊/先驅以威道路璬笑曰既為真王安用假節為)旌節花¶
(王處回有道士王栲栳攜花來種之曰此仙家/旌節花也後處回除二鎮方致仕出耳目記)導以劒¶
南旗節(貴妃楊氏毎十月帝幸華清宫五/宅車騎皆從國忠導以劒南旗節)¶
　　　甲胄(九/)¶
<pb:KR3k0008_WYG_058-11b>¶
白書曰惟甲胄起戎　周禮函人為甲犀甲七屬兕甲¶
六屬合甲五屬(屬讀如灌注之注謂上旅下札讀之數/革堅者札長合甲屑去甲裏肉但取表)¶
(之以為/甲也)犀甲壽百年兕甲壽二百年合甲壽三百年(革/堅)¶
(也/)凡為甲先為容(容為/象式)然後制(制其/廣袤)凡察革之道眡其¶
鑚空欲惌(惌小/孔)眡其朕欲直(革/剥)櫜之欲約也(卷置/櫜中)眡其¶
裏欲易(易其/敗穢)傳曰闕鞏之甲武王所以克商(闕鞏/國名)衷甲¶
(甲在/衣中)免胄趨風　邾人獲公胄懸諸魚門　釋甲執冰¶
(言無戰志冰箭/筩可以取飲也)組甲(楚鄧廖也組/甲漆甲也)棄甲而復(華/元)犀兕尚¶
<pb:KR3k0008_WYG_058-12a>¶
多棄甲則那　敝甲素甲藏於私家非禮也　介胄有¶
不可犯之色　忠信以為甲胄　國家靡敝則甲不組¶
縢(組飾甲及/襟帶也)甲若有以前之則執以將命無以前之則¶
祖櫜奉胄(甲鎧也有以前之謂他/贄幣也櫜韜甲之衣)穀梁傳曰作甲非正¶
也夫甲非人所能為(四人/各業)孟子曰矢人豈不仁於函人¶
哉(矢人惟恐不傷人函人惟/恐傷人故君子慎所習)東郡被甲(韓延/壽)鞮鍪(兠/鍪)介¶
胄之士不拜　甲不解壘(壘以盛甲言齊桓/九合諸侯國語)夫差水犀¶
之甲三千(水犀之皮有珠/甲山犀則無)贖罪(管子曰輕過移諸甲/重過贖以犀甲一㦸)家¶
<pb:KR3k0008_WYG_058-12b>¶
藏(晉桓伊為江州刺史家先藏甲六/百領預為表死乃上之詔褒納)鞮鍪生蟣蝨介胄¶
被露汗(見長/楊賦)兵者不祥之器(老/子)魏武卒能負三屬甲贏¶
糧日中而趨百里者復其人也(漢書刑/法志)不曰堅乎　甲¶
吏(禮煇者甲/吏之賤)畜兵器律(擅興律諸有禁兵器者徒一年/半弓一張加二等甲一領弩三)¶
(張流二千里甲三領及弩五張絞又雜律諸/請受軍器事訖停留不輸者十日杖六十)叔孫氏之¶
甲有幟(幟記識/也傳)書曰善糓乃甲胄(糓古料字/乂音僚)私畜(周亞/夫子)¶
(為父置五官尚方甲楯五百可葬者亞夫下獄曰/臣買葬器也廷尉曰欲反地下乎不食而死也)燕無¶
函(夫人而能為/函也見周禮)裹糧坐甲固敵是求(正義曰用則被之/於身不用則坐之)¶
<pb:KR3k0008_WYG_058-13a>¶
(於地/也)孔襞紙為鎧(徐商拜河中節度置備征軍凡/千人襞紙為鎧勁矢不能動)賜旗¶
甲(吕元膺拜東都留守故事/留守賜旗甲至元膺不給)衷甲候諸郊(李聽王廷湊/之亂詔聽悉)¶
(兵屯貝州史憲誠懼聽因取道襲之𠂻/甲候諸郊聽敕士櫜兵野次魏人乃安)請甲人於安定¶
(李德裕請甲人於安定/由是蜀人器械皆犀銳)禠氣不能授甲(張介然守陳留/介然到屯不三)¶
(日賊已渡河士聞鉦鼔/聲皆褫氣不能授甲)黒繒黒甲(楊行宻有銳士五千/衣以黒繒黒甲號黒)¶
(雲/都)器甲充牣(王忠嗣節度朔/方器甲充牣)給太原澤潞軍(李吉甫奏/以江淮甲)¶
(三十萬給太/原澤潞軍)勁弓利刃不能甚傷(吐蕃贊普其鎧胄精/良衣之周身竅兩目)¶
(勁弓利刃/不能甚傷)委仗鎧(韋臯朱泚部將牛雲光謀請臯為帥/將劫以臣泚至汧陽遇泚奴使臯所)¶
<pb:KR3k0008_WYG_058-13b>¶
(臯迎勞先納奴偽受泚詔臯曰大使固善苟無他圖請/釋甲以安衆而後可入也雲光以臯諸生亡能為乃命)¶
(士委仗鎧明日置酒大㑹奴雲光與其下/至臯伏甲左右廡酒行盡殺之以其首徇)造鎧必短長¶
三制(馬燧造鎧必短長三制/稱士所衣以便進趨)犀甲(柳宗元平淮夷雅犀/甲熊旂威命是荷)¶
雨拋金鏁甲(杜/詩)貢鏁子鎧(西域康居開元/初貢鏁子鎧)甲光炫日(髙/麗)¶
(時百濟上金髤鎧乂以𤣥金為山五/丈鎧士被以從帝與勣㑹甲光炫日)明光鎧(帝料酋長/三千五百)¶
(人悉官之許内從餘衆三萬縱還之誅靺/鞨三千餘人獲牛馬十萬明光鎧萬領)鎧甲華整(尉/遲)¶
(恭傳王世充兄子琬使於建德乗隋/帝廐馬鎧甲華整出入軍中以夸衆)飾以組繡金銀其¶
光耀日(周德威梁軍至于栢鄉趙人告急莊宗自將出/贊皇㑹德威于石橋進距栢鄉五里營野河北)¶
<pb:KR3k0008_WYG_058-14a>¶
(晉兵少而景仁所將神威龍驤拱宸等軍皆梁精兵人/馬鎧甲飾以組繡金銀其光耀日晉軍望之色動德威)¶
(勉其衆曰此汴宋傭販兒徒飾其外耳其中不足懼也/其一甲之直數十千得之適足為吾資無徒望而愛之)¶
(當勉以/往取也)甲之制十有三(武庫令甲之制十有三一曰明/光甲二曰光要甲三曰細鱗甲)¶
(四曰山文甲五曰烏鎚甲六曰白布甲七曰皁絹甲八/曰布背甲九曰歩兵甲十曰皮甲十有一曰木甲十有)¶
(二曰鏁子甲十有三曰馬甲注明光光要細鱗山文烏/鎚鏁子皆鐵甲也皮甲以犀兕為之其餘皆因所用物)¶
(名/焉)劉詞(詞居暇日嘗被甲枕戈而卧謂人曰我以此取/富貴豈可一日輒忘之且人情易習若一墮其)¶
(筋力有事何以/報國五代史)¶
　　　旌旗(十/)¶
<pb:KR3k0008_WYG_058-14b>¶
白表旗(傳曰舉其表旗謂/旌旗以表貴賤也)以為旗章(禮/)分之采物(傳言/旌旗)¶
(各有/分制)耳目(張侯事/見上注)揭竿(漢書陳勝揭竿/為旗揭䜿也)三辰旂旗昭其¶
明也(三辰畫日/月星也)火焚其旗不利行師　祁瞞亡大斾之¶
左旃(因風失之/通帛為旃)不去其旗是以甚敗(衛懿公與/狄戰云云)拔斾(晉/人)¶
(車不能進楚人惎/之拔斾投衡乃出)内旌(楚戰鄢陵鄭石首御成公曰衛/侯不去其旗是以甚敗乃内旌)¶
(於弢中皆為/車重去之)旌旗拂天(文/選)旌旗繽紛下蟠于地(家/語)軍容¶
(戎/事)虹旗攝麾而就卷(文/選)悠悠斾旌(孑孑/干旌)揺揺(楚王曰寡/人之心揺)¶
(揺然如/懸旌)啓行(以先/云云)反斾(令尹南轅反/斾將歸也)太常(書厥有成績/紀于太常太)¶
<pb:KR3k0008_WYG_058-15a>¶
(常王之旗也畫日月/有功者紀之旌表也)九章(管子曰九章置則兵治士勇/矣一曰舉日章則晝行二曰)¶
(舉月章則夜行三曰舉龍章則水行四曰舉虎章則林/行五曰舉鳥章則行阪六曰舉蛇章則行澤七曰舉鵲)¶
(章則行船八曰舉狼章則行/山九曰舉韟章則載食而駕)物有其容　熊虎之制(龍/蛇)¶
(之/章)頒旗物(周/禮)各建其旗　九旗(周禮司常掌九旗之名/物以待國事日月為常)¶
(交龍為旂通帛為旃雜帛為物熊虎為旗鳥隼為旟龜/蛇為旐全羽為&KR0008;析羽為旌及國之大閱王建大常諸)¶
(侯建旂孤卿建旜大夫建物師都建旗州里建/旟縣鄙建旐道車載&KR0008;游車載旌皆畫其象也)龍旂九¶
旒以象大火(交龍為旗諸侯所建大火心星/也其屬九星故以九旒為象)鳥旟七旒¶
以象鶉火(鳥隼為旟州里所建鶉/火七星故取象也禮)熊旗六旒以象代(熊/虎)¶
<pb:KR3k0008_WYG_058-15b>¶
(為旗師都所建代屬白虎/宿連參六星故取象也)龜蛇四旒以象營室(象蛇為/旐縣鄙)¶
(所建營室四星以/象東壁故象之)行前(禮前有水則載青旌前有塵埃/則載鳴鳶前有車騎則載飛鴻)¶
(前有士師則載虎皮/前有摯獸則載貔貅)衛不去旗懲其甚敗(晉能拔斾/謂以數奔)搴¶
旗　建翠鳳之旗　歲時更旌(取舊以/新周禮)旌門(王祭祀/則置)揚¶
徽者公徒也　鍪弧(鄭伯/旗名)曲旃(田蚡立曲旃注禮孤卿/建旃曲者柄木曲許慎)¶
(曰旃曲把旗/以招士也)建旐設旄　旟旐有翩(詩/)蜺旌蜂旌　太¶
一(史記帝伐南越告禱太一以牡荆畫幡日月北斗登/龍以象天一云日月為太一降命曰靈旃兵禱則太)¶
(史奉以指/所伐國)孔大閱旗幟周七十里(嚴綬自河東司馬進/司空在鎮九年嘗大)¶
<pb:KR3k0008_WYG_058-16a>¶
(閱旗幟周/七十里)旗鎧照日(馬璘從李光弼攻洛陽史朝義/衆十萬陣北邙山旗鎧照日)毎¶
旗五伍為列(朱延壽初壽州刺史高彦温舉州入朱全/忠行宻襲之諸將憚城堅不可拔延壽鼔)¶
(之拔其城即表為淮南節度副使全忠猶屯壽春延壽/以新軍出每旗五伍為列遣李厚以十旗擊西偏不勝)¶
(將斬之厚請益五旗/殊死戰全忠引去)執大旗(李光弼執大旗曰望吾旗/麾若緩可觀便宜若三麾)¶
(至地諸軍畢入生/死以之退者斬)李靖兵法曰(諸軍將五旗各准方色/赤南方火白西方金皂)¶
(北方水碧東方木黄中央土土則不動用為四旗之主/而大將將動持此黄旗於前立如東西南北有賊各隨)¶
(方色舉旗當方面兵急須裝束旗向前亞方面兵急須/進旗正堅即住卧即廻審細㸔大將軍所舉之旗須依)¶
(節度諸毎隊給一旗行則/引隊住則立於隊前通典)偃旗(伊謹賊遣驍將莊少誠/以兵萬人遏江道不得)¶
<pb:KR3k0008_WYG_058-16b>¶
(西謹選士七千列/屯相望偃旗以待)　旌旗亘二百里(哥舒翰安禄山反/召翰拜太子先鋒)¶
(元帥天子召翰以軍行過/門毋下旌旗亘二百里)執大旗出入陣間(萇從簡莊/宗與梁軍)¶
(對陣梁軍有執大旗出入陣間者莊宗登髙坵望見之/歎曰彼猛士誰能為伐取之者從簡因請前往莊宗惜)¶
(之不許從簡潜率數騎馳入梁軍奪其/旗而還軍中皆鼓譟莊宗壯之五代史)雲旗(日羽雲旗/獨孤及)¶
翠𬎼雲旓(相蕩摩杜甫/魏將軍歌)麾旗三(李光弼麾旗三諸/軍爭奮賊衆奔敗)白鵲¶
旗(李太白詩斬胡血變黄/河水梟首當懸白鵲旗)旌旗日暖龍蛇動(杜甫早/朝詩)赤¶
羽旗(退朝詩春殿/晴曛赤羽旗)旗掩月(杜甫朝/太清賦)我斾我旗于道于陌¶
(柳宗/元雅)旗之制三十有二(唐六典武庫令旗之制三十有/二一曰青龍旗二曰白獸旗三)¶
<pb:KR3k0008_WYG_058-17a>¶
(曰朱雀旗四曰𤣥武旗五曰黄龍負圖旗六曰應龍旗/七曰龍馬旗八曰玉馬旗九曰鳯凰旗十曰鸞旗十一)¶
(曰鵕䴊旗十二曰太平旗十三曰麒麟旗十四曰飛鱗/旗十五曰飛黄旗十六曰駃騠旗十七曰白澤旗十八)¶
(曰五牛旗十九曰犀角旗二十曰金牛旗二十一曰兕/旗二十二曰三角獸旗二十三曰角端旗二十四曰吉)¶
(利旗二十五曰騼䮷旗二十六曰騶牙旗二十七曰黄/鹿旗二十八曰白狼旗二十九曰赤熊旗三十曰辟邪)¶
(旗三十一曰苣文/旗三十二白刃旗)其大總管(及副總管則立十旗以上/小總管則立四旗以上行)¶
(則引前住則立/於帳側通典)¶
　　　弓(十一/)¶
白弦木(易聖人弦木為弧剡/木為矢以威天下)和之弓(書和之弓垂之竹/矢在東房注和垂)¶
<pb:KR3k0008_WYG_058-17b>¶
(皆古之巧人為弓矢/皆中法故厯代寶之)彤弓(天子賜有功諸侯也禮諸/侯賜弓矢然後專征伐)彤¶
弓弨兮受言藏之(詩/)象弭(弓末/飾也)弓矢旣調(詩/)繁弱(傳曰/封父)¶
(之繁弱古之/良弓名也)六鈞(顔高之弓六/鈞百八十斤)弛張(禮張而不弛文武/不為也弛而不張)¶
(文武不能也一弛一張文武之道也以其/文武喻弓久張則失其力久弛則失其體)招我以弓¶
烏號(弓/名)騂騂角弓(翩其/反矣)天之道其猶張弓(髙者抑之下/者舉之老子)¶
良弓藏(飛鳥/盡)良弓之子必學為箕(禮/)載櫜弓矢　燕弧¶
盈庫而委勁(文/選)旣張我弓　桃弧(傳曰凡啓冰室桃/弧棘矢以除其災)桑¶
弧(禮士初生以桑弧蓬矢六射/天地四方示有事於四方也)周禮司弓矢掌六弓四¶
<pb:KR3k0008_WYG_058-18a>¶
弩八矢之法仲春獻弓弩仲秋獻矢箙(箙以盛/矢也)天子之¶
弓合九而成規諸侯之弓合七而成規士合三而成規¶
　燕角荆幹(周禮燕之角荆之幹此/材之美者可作弓弩也)遺人弓(禮凡遺人/弓者張弓)¶
(尚筋弛弓尚角右手執簫左手承弣主人自/受由客之左接下承弣簫弭頭也弣把中也)獻弓(禮凡/獻弓)¶
(則以左手屈韣/執弭韣弓衣也)交韔二弓(交二弓於/韔中詩)二矛重弓(重弓/備壊)不¶
得挾弓矢(公孫𢎞奏云云/吾丘壽王誥)後漢蓋延(巨/卿)彎弓三百斤¶
楚人以繁弱弓微繳加歸鴈之上(戰國/䇿)弢無弓箙無矢¶
(齊桓公九合/諸侯云云)楚人亡弓楚人得之　谿子巨黍(古之/良弓)罷¶
<pb:KR3k0008_WYG_058-18b>¶
置弓弩(後漢陸康字季寧除髙城令在邊舊制户一人/具弓弩以備不虞康皆罷遣以恩信為治冦盗)¶
(亦息/之)長八尺(後魏書奚康生能引彊弩梁聞之遺大弓/長八尺兩把中圍尺有一寸箭粗大如今)¶
(之長笛送與康康集/文武射之猶有餘力)竊寶玉大弓(傳陽/虎)　造弓周禮弓¶
人為弓取六材必以其時(幹角筋/膠漆絲)六材旣聚巧者和之¶
　凡相幹欲赤黒而陽聲凡析幹射逺者勢曲射深者¶
用直　凡相角秋殺者厚春殺者薄(老牛之角直而澤/老牛之角彌而昔)¶
(昔七/角反)角欲青白而豐末角之中恒當弓之畏畏必撓撓¶
欲其堅(畏當為威威烏迴反威謂/弓威角中史與淵相當也)角長二尺五寸三色¶
<pb:KR3k0008_WYG_058-19a>¶
不失理謂之牛戴牛(本白中青末豐為三色牛戴/牛謂角直一牛也此良角也)得此¶
六材之全然後可以為良(全善/也)凡為弓冬析幹春液角¶
夏治筋秋合三材(三材謂/膠絲漆)寒奠體則張不流(奠讀為定/至冬膠堅)¶
(内檠中定往來/之體也流移也)氷析灂則審環(灂讀筋膠之和也審/定也環如環之曲也)故¶
張如流水(言無/難易)材美工巧為之以時謂之參均均者三¶
謂之九和(謂材幹體力/之和均也)上制(六尺六寸/上士之服)中制(六尺三寸/中士之服)¶
下制(六尺下士之服人各/有形自大小為三等)上工下工(謂定/巧拙)弓有往來之¶
體(謂控弦之/淺深也)安危之名(安危謂弓之體性遲/速也安遲也危速也)環灂(謂筋/角之)¶
<pb:KR3k0008_WYG_058-19b>¶
(體相得如/環之均平)繫摩(欲張弓先繫摩/之謂拂之摩之)和旣乖於巧者(射乃爽/於臧兮)¶
合材(奠/體)合規(中/矩)為弓各因其居之躬志慮血氣(隨人/情性)豐¶
肉而短寛緩以荼(荼/紓)者謂之危弓安矢骨直以立忿摯¶
以犇者謂之安弓危矢(骨直剛/毅人也)人安弓安矢安則莫能¶
以速中且不深(三舒不能疾/中且不深也)人危弓危矢危莫能以愿¶
中(愿慤也三疾不能慤而/中言矢行疾而過去也)燕角荆幹此材之美者九年¶
成(闕子曰宋景公使弓工作弓九年成公曰失遲對曰/臣之精力盡矣獻弓三日乃死公登箕山而射矢踰)¶
(西霜之山集彭城之東餘/力逸勁飲羽於石梁也)孔請弓人河中(李德裕為鄭/滑節度使徙)¶
<pb:KR3k0008_WYG_058-20a>¶
(劒南西川請弓人河中/由是蜀之器械皆犀銳)士手不能張(突厥毗伽可汗黙/棘連掠凉州都督)¶
(楊敬述使官屬盧公利元澄等勒兵討捕澄令于軍曰/贏臂持滿外注㑹大寒裂膚士手不能張弓矢由是大)¶
(敗/)霜重麟膠勁(風髙月影圓烏飛隨帝輦鴈/落逐鳴弦楊師道詠弓詩)落鴈帶書¶
驚啼猿映柭轉(太宗/詠弓)漆弓(王忠嗣有漆弓百五十/斤每弢之示無所用)名弓¶
(李宻饗士翟讓至宻所/宻出名弓示讓讓挽滿)始彍(從禽弓始彍韓/愈逺遊聨句)開弓射鵃¶
吺(同上/聨句)大弨(大弨擐壁無由彎/雪後寄崔二十六)盤馬彎弓(將軍欲以巧/伏人盤馬彎)¶
(弓惜不發/雉帶箭)揷羽(彎弓辭漢月揷羽破/天驕李白塞下曲)射賢王(彎弓射賢/王薊北門)¶
(行/上)彎弧懼天狼(挾矢不敢/張流夜郎)滿月不憚堅(彎弓緑絃開滿/月不憚堅贈宣)¶
<pb:KR3k0008_WYG_058-20b>¶
(城/守)挽弓當挽彊(杜甫/遣興)三尺(角弓兩斛/力虎牙行)左右無空發(張士/貴彎)¶
(弓百五十斤/左右無空發)不筋漆而利(永昌之西野桑生石上其材/上屈兩向而不直取以為弓)¶
(不筋漆而利名/曰瞑弓南蠻傳)不如識一丁字(張宏靖嘗曰天下無事/而輩挽兩石弓不如識)¶
(一丁字軍中以/氣自任銜之)鳴弓射獸能(杜甫/詩)彎落月之弓(李太白/獵賦)¶
彊弓毒矢(韓/文)弓之制有四(唐六典武庫令弓之制有四/一曰長弓以桑柘歩兵用之)¶
(二曰角弓以筋角騎兵用之三曰弰弓短弓/也利於近射四曰格弓綵飾之弓羽儀所執)藏之武庫¶
(秦王建天䇿府其弧矢倍於常後/餘大弓以藏之武庫餘見矢門)¶
　　　矢(十二/)¶
<pb:KR3k0008_WYG_058-21a>¶
白剡木為矢(弧矢之利/以威天下)竹矢(亦見上垂之/竹矢在東房)董澤之蒲可¶
勝旣乎　徹札之勁(養由基蹲甲而/射之徹七札焉)金僕姑(矢/名)忘歸(矢/名)¶
肅慎楛矢(肅慎國貢以楛木/為矢以石為鏃)貫隼(家語隼集陳侯之/庭楛矢貫之石砮)白¶
羽若月赤羽若日(家語子/路云云)弓矢旣調　魚服(矢/服)銀鏑在¶
弦(矢在弦上/不得不發)捨拔(則/獲)攅鍭(揷/羽)男子初生以蓬備禮(男子/生以)¶
(桑弧蓬矢六以射天地/四方示有事於四方)氷室方啓用棘除災(氷室初開/用桃弧棘)¶
(矢以除/其災)旣挾我矢(詩/)恐不傷人(孟子曰矢人豈不仁於/函人哉矢人唯恐不傷)¶
(人函人唯/恐傷人)殺矢(田獵之矢也周/禮冶氏為之)枉矢　絜矢(利火射用/諸守城野)¶
<pb:KR3k0008_WYG_058-21b>¶
(戰/也)殺矢　&KR0008;矢(用諸近/射田獵)矰矢茀矢(用諸/弋射)恒矢庳矢(用諸/散射)¶
亡矢者不用則更(更償也用/之則不償)傳曰抽矢菆(菆好/箭)矢道同¶
的(晁錯論/材官也)矢窮(李陵兵/盡矢窮)挹婁矢(魏志挹婁國弓長四尺/如弩矢用楛長尺八寸)¶
(青石為鏃肅/慎之國也)　造矢矢人為矢(周/禮)兵矢田矢五分二在¶
前三在後(在前謂箭藁中鐵莖/居五分之二在其前)三分其長而殺其一(殺/謂)¶
(削之令/趨鏃也)五分其長而羽其一(長五分取/一分羽之)水之以辨其陰¶
陽(陽浮/陰沉)夾其陰陽以設其比(比/枯)夾其比以設其羽三分¶
其羽以設其刃(刃/鏃)雖有疾風亦不憚之矣(言矢/善也)前弱則¶
<pb:KR3k0008_WYG_058-22a>¶
俛後弱則翔中弱則紆中彊則揚羽豐則遲殺則趮(皆/謂)¶
(幹羽之病使矢去不/止也趮音子到反)故夾而揺之以視其豐殺之節(今/人)¶
(以指夾舞/之是也)撓之以視其鴻殺之稱相笴欲生而搏(笴幹/字也)¶
(相擇也生無/瑕蠧摶圓也)殺羽　設刃(見/上)矢射而不入與無鏃同(漢/書)¶
和旣乖於巧者(射已爽/於臧兮)茀矢三分一在前二在後(弋射/之矢)¶
(也/)殺矢七分三在前四在後(田獵/之矢)多傷敗(漢五行志曰/木曰曲直田)¶
(獵不宿宿時也飲食不享出入不節奪民農時則木不/曲直失其性矣蓋工匠之為輪矢多傷敗注輪不曲矢)¶
(不直/也)孔引佩刀斷(王方翼次熱海連戰矢著/臂引佩刀斷去左右莫知)三箭定天¶
<pb:KR3k0008_WYG_058-22b>¶
山(薛仁貴時九姓衆十餘萬令驍騎數十來挑戰仁貴/發三矢輒殺三人於是虜氣懾皆降仁貴慮為後患)¶
(悉坑之轉討磧北餘衆擒偽葉護三人以歸軍/中歌曰將軍三箭定天山壯士長歌入漢關)一矢墜¶
前(劉漢宏中和二年遣弟漢宥率諸將攻杭州壁西陵/為董昌所敗明年悉軍十萬列艦西陵謀宵濟襲昌)¶
(禱於江有一矢墜/前惡之俄與鏐遇)中流矢(突厥傳思摩從伐遼中流/矢帝為吮血其顧厚類此)鏤¶
姓名於箭筈(五代陸思鐸少事梁為宣武軍卒以善射/知名梁晉相距河上思鐸鏤其姓名於箭)¶
(筈以射晉軍而矢中莊宗馬鞍莊宗㧞矢見思鐸姓名/奇之其後滅梁思鐸謁見莊宗出其矢以示之思鐸伏)¶
(地請死莊宗慰而起/之拜龍武指揮使)獻兩箭(霍彦威朱守殷反伏誅彦/威遣使者駞騎獻兩箭為)¶
(賀明宗賜兩箭以報之夷狄之法起兵令/衆以傳箭為號令然非下得施於上也)虜箭如沙(射/金)¶
<pb:KR3k0008_WYG_058-23a>¶
(甲李/白詩)用箭須用長(杜甫/詩)好用四羽(唐太宗好用四羽大/笴長常箭一膚射洞)¶
(門闔雜/俎忠志)斵石為人馬象拔箭狀(邱行恭討王世充戰邙/山太宗欲嘗賊虛實與)¶
(數十騎衝出陣後多所殺傷而限長堤與諸騎相失唯/行恭從賊騎進及流矢著太宗馬行恭回射之發無虛)¶
(鏃賊不敢前遂下拔箭以己馬進太宗歩執長刀大呼/導之斬數人突陣而還後貞觀中詔斵石為人馬象拔)¶
(箭/狀)長矢五藏之武庫(劉黒闥初秦王建天䇿府其弧矢/倍於常逐黒闥也為突厥所窘自)¶
(以大箭射卻之突厥得箭傳觀以為神後餘大弓一長/矢五藏之武庫世寶之每郊丘重禮必陳于儀物之首)¶
(以識/武功)雖弓矢亦誌姓名(王忠嗣召屬長付以兵使授士/卒雖弓矢亦誌姓名其上軍還)¶
(遺弦亡鏃皆按名第/罪以是部下人自勸)石為矢鏃(南蠻/盤盤)流星白羽腰間揷¶
<pb:KR3k0008_WYG_058-23b>¶
(李白/詩)晉王以三矢賜莊宗(五代義兒傳世言晉王之將/終也以三矢賜莊宗而告之)¶
(曰梁吾仇也燕王吾所立契丹與吾約為兄弟而背晉/以歸梁此三者吾遺恨也與爾三矢爾其無㤀乃父之)¶
(志莊宗受而藏之于廟其後用兵則遣從事以一少/牢告廟請其矢盛以錦囊負而前驅及凱旋而納之)武¶
庫令(箭之制有四一曰竹箭二曰木/箭三曰兵箭四曰弩箭唐六典)方言曰(自關而東/謂之矢江)¶
(淮之間謂之鏃關西謂之箭其本曰鏑體曰幹其旁曰/羽其矢末曰括旁曰疑又通俗又曰骨鏃曰骲鐵鏃曰)¶
(鏑鳴箭曰骹靃葉曰鈚皆古之制也竹箭以竹為笴諸/箭亦通用木箭以木為笴唯利射獵兵箭剛鏃而長用)¶
(之射甲弩箭皮羽而短/用之䧟堅也唐六典)發七矢斃七人(馮/盎)¶
　　　弩(十三/)¶
<pb:KR3k0008_WYG_058-24a>¶
白周禮司弓掌六弓四弩八矢之法辨其名物仲春獻¶
弓弩凡弩夾庾利攻守唐大利車戰野戰(攻守相迫近弱/弩發疾戰進退)¶
(非彊/不逺)史記曰彊弩之末力不能穿魯縞(又彊弩/在前也)孫臏伏¶
萬弩馬陵夾道　公孫𢎞奏民不得挾弓弩　韓延壽¶
東郡負䪍(䪍承矢如/今木桶)李廣大黄射匈奴(大黄參/連弩名)煑鎧弩¶
食其筋以為糧(耿恭守/䟽勒城)天下勁弩皆自韓出射六百歩¶
之外(蘇秦說韓/王云云)罷置弓弩(諸葛亮長於巧思損益連弩/謂之元戎以鐵為矢矢長八)¶
(寸一弩十/矢俱發也)負弩(平原君負弩矢/前驅迎信陵君)又(司馬相如奉使/縣令負弩前驅)千鈞¶
<pb:KR3k0008_WYG_058-24b>¶
之弩　黄間機張(黄間弩/名文選)伏弩(項羽伏弩/中漢王胷)孔請弩人浙¶
西(李德裕請弩人浙西由/是蜀之器械皆犀銳)蹋張(楊収同中書門下平章/事始南蠻自大中以來)¶
(火邕州掠交趾調華人往屯渉氛瘴死者十七戰無功/蠻勢益張収議豫章募士三萬置鎮南軍以拒蠻悉教)¶
(蹋張戰必注/滿蠻不能支)激矢至五百歩(趙犨子珝巢之難庫有巨/弩機牙壞不能張珝以意)¶
(調治激矢至五百歩人/馬皆洞賊畏不敢逼)伏弩(雷萬春事巡為偏將令狐/潮圍雍丘萬春立城上與)¶
(潮語伏弩發六矢/著靣萬春不動)以彊弩據采石(王凝為宣歙池觀察/使時江南環境為盗)¶
(區凝以彊弩據采石張疑幟/遣别將馬潁解和州之圍)百弮弩(朱泚自將逼奉天/遂長圍以百弮弩)¶
(射城中不及/幄坐者三歩)銅牙弩(杜甫詩正/觀銅牙弩)置十弩以相警捍(韓滉/李晟)¶
<pb:KR3k0008_WYG_058-25a>¶
(方屯渭北滉運米饋之舡置/十弩以相警捍賊不能剽)擇善游者㳂汴入(栢良器/李希烈)¶
(圍陵寧遏水灌之親令軍中明日拔城良器以救兵至/擇弩手善游者㳂渠夜入及旦伏弩殺賊乘城者皆死)¶
弩之制有七(唐六典武庫令弩之制有七一曰擘張弩/二曰角弓弩三曰木單弩四曰大木單弩)¶
(五曰竹竿弩六曰大/竹竿弩七曰伏逺弩)古有黄連百竹八檐雙弓之號(今/日)¶
(絞車弩中七百歩攻城拔壘用之擘張弩中二百歩戰/用之馬弩中二百歩馬戰用之弩張遲臨敵不過一二)¶
(發所以戰陣不便於弩非弩不利於戰而將用於弩也/可不雜於短兵當别為隊攅箭注射則無立兵對無横)¶
(陣通/典)夫置弩必處其髙(爭山奪水守隘塞口破/驍䧟果非弩不剋同上)¶
　　　戈殳矛㦸(十四/)¶
<pb:KR3k0008_WYG_058-25b>¶
白五兵(兵有/五等)周禮廬人為廬器戈祕六尺六寸(祕/柄)殳長¶
尋有四尺　車㦸常酋矛常有四尺夷矛三尋(八尺曰/尋倍尋)¶
(曰常酋/近夷長)凡兵不過三其身不能用也又以害人(人長八/尺因而)¶
(為/制)故攻國之兵欲短守國之兵欲長(攻國之人衆行地/逺食飲飢其渉山)¶
(林之阻是故兵欲短守國之人寡食飲飽行/地不逺且不渉山林之阻故兵欲其長也)凡句兵欲¶
無彈(彈掉也句兵/戈㦸之屬)刺兵欲無蜎(蜎撓也刺/兵矛屬)擊兵同彊舉¶
圍欲細細則校(擊兵戈殳也同彊彊弱上下/同也舉圍謂執處也校疾也)刺兵同彊¶
舉圍欲重重則宻(宻審也重/彊也周禮)六建旣備謂之國工(六建/五兵)¶
<pb:KR3k0008_WYG_058-26a>¶
(與人也國工良/工也並同上)書曰善穀乃甲胄敿乃干鍛乃戈矛礪¶
乃鋒刃曰稱爾戈比爾干立爾矛伯也執殳(毛詩/云)修我¶
戈矛(戈/㦸)載戢干戈　前徒倒戈(攻于後/以北)倒戈以御公徒¶
(靈輒報/趙盾)銛戈　銳兵　物不素備(不可以/應卒)上制中制下¶
制(長短小大之/制有三等)進戈者前其鐏後其刃(鐏下/刃也)進矛㦸者¶
前其鐓(鐓亦/在下)斬木為竿(範金/成刃)魯陽是麾且聞駐景(魯陽/戰酣)¶
(日晚麾戈/而日駐)富父斯用亦見舂㗋(魯叔孫得臣戰獲長狄/僑如而富父終生以戈)¶
(舂其㗋/而殺之)制自廬人之手(舂其長/狄之㗋)用旣異於攻守(制亦殊/其短長)¶
<pb:KR3k0008_WYG_058-26b>¶
兵者不祥之器　兊之戈(書/曰)二矛重英(詩/)厹矛鋈錞(厹/矛)¶
(三隅矛/錞鐏也)周禮廬人試兵置而揺之以眡其蜎也炙諸牆¶
以眡其撓之均也横而揺之以眡其勁也(蜎掉也置樹/也炙猶以柱)¶
(兩牆之間挽而内/之本末勝負可知)秦無廬人而能為(廬人自/能為之)鬻矛楯(韓/子)¶
(曰有鬻矛楯者曰吾楯堅則莫能䧟又譽矛曰物/無不䧟或曰以子之矛擊子之楯如之何不能應)蛇矛¶
(晉/書)孔矛㦸亘三十里(康叔訓傳帝遣中人康道隱宣慰/徐州龎勛郊迎旗鎧矛㦸亘三十)¶
(里使騎鳴鼙/角聲動山谷)援矛刺賊(李光弼有禆將援矛刺賊/洞馬腹光弼賜絹五百疋)戈矛¶
林植(李德裕幽州紀功碑/介胄雪照戈矛林植)委戈(馮盎賊衆委/戈袒而拜)叢矛(注矢/安禄)¶
<pb:KR3k0008_WYG_058-27a>¶
(山/)酋矛(長㦸酋/矛柳文)四起(矛㦸四起楊/炎平胡頌)彫戈鬘胡纓(李白/詩)戈¶
鋋開雪色(杜甫/詩)霜交(陛㦸含/元賦)古鐵㦸(宗室齊物累陜州/刺史開砥柱通漕)¶
(路發重石下得古鐵㦸若鏵然/銘曰平陸上之詔因以名縣)獲古㦸十二(尹思貞加/光禄大夫)¶
(其家坎地獲古㦸十二/俄而門樹㦸時人異焉)舊制官階勲俱三品始聽立㦸¶
(盧坦舊制官階勲俱三品始聽立㦸後雖轉四品官非/貶削者㦸不奪坦為户部侍郎時階朝議大夫勲護軍)¶
(以嘗任宣州刺史三品請立㦸許之時鄭餘慶淹練舊/章以為非是為憲司劾正詔罰一月俸奪㦸自正元以)¶
(來立㦸十八家不/應令並追正之)三㦸崔家(崔琳與弟太子詹事珪光/禄卿瑶俱列棨㦸世號三)¶
(㦸崔/家)請門㦸十二(韋綬為山南西道節度使/入辭請門㦸十二以行)父子皆賜¶
<pb:KR3k0008_WYG_058-27b>¶
(李愿晟立功時諸子未官宰相以聞即日召/授上柱國故事柱國門列㦸遂父子皆賜)本鄉列㦸¶
(張介然入奏稱㫖賜與良渥介然啓曰臣謂三品當給/&KR1654;㦸若列於京師雖富貴不為鄉人知願得列㦸故里)¶
(𤣥宗許之别賜㦸京師第門宴/閭里老本鄉得列㦸自介然始)當門立㦸不請(崔/從)衣冠¶
罕有其比(韋斌加銀青光禄大夫列五品時兄陟為河/東太守從兄由為右金吾將軍縚為太子少)¶
(師四人同時列㦸衣/冠之盛罕有其比)榮耀冠時(李禕生子峘嶧峴峘為/戶部尚書峴為吏部尚)¶
(書嶧為戸部侍郎兄弟同居長興里第門列三/㦸兩國公門十六㦸正三品十二㦸榮耀冠時)𤣥宗朝¶
始有㦸制度(開元禮太廟社宮殿門各施二十四㦸一/品施十六㦸開元府郡王嗣王帶職事三)¶
(品及上州都督府以上十四㦸帶職事三品及下州刺/史各十㦸幡帶毎副二十條以五色物充馮鍳事始)¶
<pb:KR3k0008_WYG_058-28a>¶
凡㦸廟社宫殿之門二十有四(唐百官志武器署令凡/㦸廟社宫殿之門二十)¶
(有四東宫之門一十八一品之門十六二品及京兆河/南太原尹大都督大都䕶之門十四三品及上都督中)¶
(都督上都䕶上州之門十二下都督下都䕶中州下州/之門各十衣幡壞者五嵗一易之薨卒者旣葬追還)¶
　　　楯(十五/)¶
白傳曰犀渠(楯/也)龍楯(畫龍/於楯)楊楯　狄虒彌建大車之輪¶
而蒙之以甲右執之左拔㦸以成一隊(傳/)鬻矛楯(見上/注)¶
孔蒙盾(東夷髙麗李勣圍遼東虜/蒙盾以相士舉長矛舂之)理必有歸(陸相奏議/一矛一楯)¶
(理必/有歸)傳于西烽之亭(楊炎平胡聖德頌彊弩/堅楯齊傳于西烽之亭)磨墨於鼻¶
<pb:KR3k0008_WYG_058-28b>¶
(劉禹錫為記室參軍㑹出/師淮上常磨墨於鼻楯鼻)盾&KR1483;蹙之(李宻兵多騎與長/槊而牝薄山地隘)¶
(騎迮不得騁世充兵多/以盾&KR1483;蹙之宻軍郤)縛矛盾乘以度(哥舒翰軍爭濟/至縛矛盾乘以)¶
(度喧振天地賊/乘之奔潰略盡)¶
　　　矟(十六/)¶
白風俗通曰矛長八尺謂之矟　黒矟公(後魏書于栗/磾築壘于河)¶
(上劉裕憚之遺栗磾書題書曰黒矟公麾下栗磾以聞/太宗太宗因授黒矟將軍栗磾常用黒矟故劉裕有此)¶
(呼/)折樹矟孔奪取賊矟(尉遲恭其戰善避矟每單騎入/賊雖羣刺之不能傷又能奪取)¶
(賊矟還刺之齊王元吉使去刃與之校恭請王加刃而/獨去之卒不能中帝常問奪矟與避矟孰難對曰奪矟)¶
<pb:KR3k0008_WYG_058-29a>¶
(難試使與齊王戯少選/王三失矟遂大愧服)攅矟外向(蘇定方擢伊麗道總/管賀魯率十姓名十)¶
(萬拒戰輕定方兵少舒左右翼包之定方令歩卒據高/攅矟外向親引勁騎陣北原賊三突歩陣不能入定方)¶
(因其亂/擊之)夜每有光(劉武周據并州兵勢甚盛城/上矟刃夜每有火光五行志)針可為¶
矟邪(黄碣董昌反諌曰桓文不侮周室曹操弗敢危漢/今王辟嬰一城乃為大逆何邪碣移書幕府曰順)¶
(天建元以愚䇿之針/可為矟邪昌令斬之)矟中其口(李嗣恩從李嗣昭援朱/友謙於河中與梁兵力)¶
(戰矟中其口戰/不已五代史)舞矟擒之(李存孝以精騎五百繞梁柵/而呼曰我沙陀之末宂者待)¶
(爾肉以食軍可令肥者出鬬梁驍將鄧/季筠引軍出戰存孝舞矟擒之五代史)京官五品以上¶
征行者假甲纛旗幡矟(唐百官/志庫部)矟刃者有華(崔義𤣥河/内賊黄君)¶
<pb:KR3k0008_WYG_058-29b>¶
(漢為李宻守柏崖義𤣥見矟/刃有華文曰此王敦亡兆也)¶
　　　險固(十七/)　(恃險/)　(冒險/)¶
白城郭溝池以為固　漢水以為池(楚屈完對齊桓公/曰君若以力楚國)¶
(方城以為城漢水以為/池雖君之衆無所用之)百二(漢書曰秦地得百二言秦/地險固以二萬人當諸國)¶
(百萬/人)孝子忠臣(漢書曰王陽為益州刺史至九折阪歎/曰奉先人遺體奈何乘此險遂以疾去)¶
(官後王尊為刺史至阪自叱其馭驅之/曰王陽為孝子王尊為忠臣字子贛)束馬懸車(益州/記蜀)¶
(道至險束馬/懸車以度)晉表裏山河必無患也(子犯/曰)襟帶(西京賦/巖險周)¶
(固襟帶易守/得之者久)王公設險以守其國(易/)被山帶河(秦/地)防禦¶
<pb:KR3k0008_WYG_058-30a>¶
之阻　保界山河　險阻四塞之國(秦/地)隔閡華戎　秦¶
負阻於二關卒開項而受沛　一人守隘(萬夫/莫向)阻蠻(隔/夷)¶
咽喉(韓天下/之咽喉)東阨天險　重阻巨固　隘害(並見/文選)井陘¶
(漢書井陘之道車不/得方軌騎不得成列)天子守在四夷(天子卑守/在諸侯)楚瓦城¶
郢沈尹知其必亡(沈尹戍曰茍不/能衛城無益也)梁伯溝宫左氏稱其¶
自取(左/傳)十二(齊得/十二)吾圉(聊/固)束其要害(擊以/安危)窮地之險(極/天)¶
(之/峻)國家宅于土中守在海外　金湯之固(金城/湯池)天險不¶
可升地險山川丘陵也(易/)軍旅息險道塗不爭險易之¶
<pb:KR3k0008_WYG_058-30b>¶
利(禮/)　恃險制巖邑也虢叔死焉(虢叔恃制地巖險不/修德政而鄭滅之傳)¶
在德不在險(史記魏武侯曰美哉山河之固此魏國之/寶也吳起曰在德不在險昔三苗左洞庭)¶
(右彭蠡德義不修而禹滅之夏桀之國左濟河右太華/伊闕在其南羊腸在其北修政不仁而湯放之殷紂之)¶
(國左孟門右太行常山在其北太行經其南不修德/政武王殺之由此言之在德不在險武侯曰善哉)以¶
道德為蕃(長世字民者以道德/為蕃不以習險為屏)居安忘危地利不如人¶
和(辨亡論曰云云又/曰在德不在險)九州之險是不一姓考吳起之言¶
(在德/而已)徵司馬之對(雖險/何為)憑險　憑洞庭者苗人亡(恃巖/邑者)¶
(虢叔/死)負固(周禮負固/不服侵之)三殆(晉侯曰恃險與馬而虞鄰/國之難是三殆也左氏)¶
<pb:KR3k0008_WYG_058-31a>¶
冒險孝子去官(忠臣/叱馭)垂堂之誡(漢袁盎曰千金之子坐/不垂堂百金之子立不)¶
(倚/衡)懸車之危(束馬/懸車)行險(履/死)死而不弔者三畏壓溺(壓謂/行止)¶
(危險/也)行殆(禮孝子一舉足而不敢忘父母是故道而不/徑舟而不游不敢以先父母之遺體行殆)¶
孔憑險(宗室孝逸徐敬業稱兵以孝逸為行軍大總管/偽將韋超據都梁山以拒孝逸超衆憑險完屯)¶
(支度使薛克創曰超雖據險然兵少若置小敵不擊無/以示威披衆以守則戰有闕捨之則後憂不如擊之)¶
雍州古稱天府(郭子儀程元振說帝都洛陽帝可其計/子儀奏曰雍州古稱天府右隴蜀左崤)¶
(函襟慿終南太華之險背負清渭濁河之固地方數千/里帶甲十餘萬兵彊士勇真用武之國秦漢所以成帝)¶
(業也後或處而泰去而亡者不一姓故高祖先入關定/天下太宗以來居洛陽者亦鮮先帝興朔方誅慶緒陛)¶
<pb:KR3k0008_WYG_058-31b>¶
(下席西土戮朝義雖天/道助順亦地勢則然)固險以示敵(馬燧至太原念晉/陽王業所基宜固)¶
(險以示敵乃引晉水汾而屬之城瀦為東/隍省守陴萬人又釃汾環城樹以固堤)聚石種樹(表/隴)¶
(州刺史西山直吐蕃其上有通道彼常所出入者燧/聚石種樹障之設二門為譙樓八日畢吐蕃不敢暴)河¶
有造舟之危山有摧輪之險(賛皇一品集昔馮異之守/孟津已建軍號近光弼之)¶
(保宣洛先據三城蓋以河有造舟之危山有摧輪之險/左右機軸表裏金湯旣當形勝之城實為要害之郡制)¶
(孟州城/勑旨)表裏山河者備敗而已(柳宗元晉問晉人之言/表裏山河者備敗而已)¶
(非以為榮/觀顯大也)¶
　　　防備(十八/)¶
<pb:KR3k0008_WYG_058-32a>¶
白有備(無/患)居安慮危　備預不虞古之善教(文子/曰)不戒¶
而備　知難(魯具守備臧宣叔曰知/難而有備乃可以逞)重閉(勇夫重閉/而况國乎)守¶
在四夷又無外懼(諸侯卑守在四夷慎其四境結其四/援人狎其野三務成功人無内憂又)¶
(無外/懼)完其守備(慎固/其一)安不忘危　素具　應卒(秦昭王/曰物不)¶
(素具不可/以應卒)事事有備(書曰惟事事乃其/有備有備無患)警戒無虞　保¶
邦于未危(書/)慎固封守(書/)思其艱圖其易(民乃/寧)不可以¶
怠　天不假易(道貴/圖難)吳國之羸修完而師息(傳吳國雖/羸若早修)¶
(完其可/以師息)莒國雖陋失守而地亡(莒子恃其僻陋在夷而/不備浹辰之間而楚克)¶
<pb:KR3k0008_WYG_058-32b>¶
(其三/都)思則有備(輕而/寡謀)忘守則危(過求/何害)用戒爾虞(以備/吾圉)前¶
定(禮云事前/定則不困)早圖　物宜素具(事各/有初)孔置降匈奴五原¶
塞(温彦博請如漢置降匈奴五/原塞以為捍蔽天子卒從之)斷石嶺制突厥之入(竇/静)¶
(請斷石嶺以制/障塞突厥之入)障隧隘絶(陳子昂后方謀開蜀山剪生/羌子昂諫曰吐蕃愛蜀富思)¶
(盗之矣徒以障隧隘/絶頓餓喙不得噬)以逸待勞(狄仁傑時發兵戍䟽勒/四鎮百姓怨苦仁傑諌)¶
(曰陛下姑敕邊兵謹守備/以逸待勞則戰士力倍)突厥序(杜佑謂誠能復兩渠/之饒誘農夫趣耕擇)¶
(險要繕城壘屯田蓄力河/隴可復豈惟自守而已)孫樵(謂兵藉於州則易役卒/出於邊則習險相地分)¶
(屯春耕夏蠶以資衣食秋冬嚴壁以俟冠嵗/遣亷吏視卒之有無則官無餽運吏無牟盗)增亭障徙¶
<pb:KR3k0008_WYG_058-33a>¶
客館于外(史憲忠加隴州刺史增亭障/徙客館于外戎諜無所伺)築障遮邊(劉𢎞/基突)¶
(厥患邊督歩騎萬人備塞自豳北/東拒子午嶺西抵臨涇築障遮)乘間(突厥傳天子東/巡太山中書令)¶
(張說謀益屯以備突厥兵部郎中裴光庭曰封禪以告/成功若復調發不可謂成功者説曰突厥雖請和難以)¶
(信結也且其可汗仁而愛人下為之用闕特勒善戰瞰/欲谷沈雄愈老而智李靖世勣流也彼又方協和我舉)¶
(國東廵有如乘/間何以禦之)韓愈守戒(詩曰大邦維翰書曰以蕃王/室諸侯之於天子不惟守土)¶
(地奉職貢而已固將有以翰蕃之也今人有山者知猛/獸之為害則必髙其柴柵而外施窞穽以待之宅於都)¶
(者知穿窬之為盗則必峻其垣墻而内固扄鐍以防之/此野人鄙夫之所及非有過人之智而後能也今之通)¶
(都大邑介於屈彊之間而不/知為之備噫亦惑矣韓文)得人(賁育之不戒童子之/不抗魯雞之不期蜀)¶
<pb:KR3k0008_WYG_058-33b>¶
(雞之不支今夫鹿之於豹非不巍然大矣然而卒為之/禽者爪牙之材不同猛怯之資殊也曰然則如之何而)¶
(備之曰在/得人同上)非萬全不謀非百克不鬭(陸贄奏議修封疆/守要害塹蹊隧壘)¶
(軍營謹禁防明斥候務農以足食練/卒以蓄威非萬全不謀非百克不鬭)誘備羸師(張曲江/勅平盧)¶
(使書鬭防困/獸誘備羸師)窮冦勿遏(同上勅張守珪書旣有克捷當/更防之困獸猶鬭窮冦勿遏)¶
防北蹙來(賛皇一品集劉濛狀其天德自受降城至振/武穿陰山賊路如有峻峭及添木石填塞處)¶
(早令下手修整仍可要路添掘壕塹多置䧟/馬坑須防戞黠斯向北蹙來回鶻入塞奔突)戎備完輯¶
(李吉甫𢎞憲八年回鶻引兵自西城柳谷侵吐蕃六胡/州在靈武部中開元時廢之置宥州以處降戶寓治經)¶
(略軍居中以制戎虜北援天德南接夏州至德寶應間/廢宥州以軍遥𨽻靈武道里曠逺故党項孤弱羌數擾)¶
<pb:KR3k0008_WYG_058-34a>¶
(之吉甫始奏復宥州乃治經略以𨽻綏銀道取鄜城神/策屯兵九千實之以江淮甲三十萬給太原澤潞軍増)¶
(太原馬千匹由/是戎備完輯)¶
　　　無備(十九/)¶
白拾瀋(傳曰無備而官/辦者猶拾瀋也)無備雖衆不可恃也(臧文/仲曰)求而¶
無之實難(過求/何害)不備不虞(不可/以師)恃陋而不備罪之大者¶
也　城惡(申公巫臣謂莒子曰城已惡矣莒子僻陋在/夷其孰以我為虞巫臣曰勇夫重閉况國乎)¶
(明年楚伐莒克三都君子曰恃陋而不備/罪之大者浹辰之間楚克三都無備也夫)小國忘守則¶
危(子產/曰)莫敖小羅(楚莫敖伐羅鬭伯比曰莫敖狃於蒲/騷之役將自用也必小羅而不設備)¶
<pb:KR3k0008_WYG_058-34b>¶
(羅人大敗之莫/敖縊於荒谷傳)虢公易晉(晉卜偃曰虢必亡矣亡下陽/不懼而又有功是天奪之鍳)¶
(益其疾也必易晉而不設備不可/以五稔有功謂敗戎于桑田也傳)何恃而不恐　無備¶
官辦(不戒/視成)去備(來/攻)惰慢孔戎之生心不可以無備(于休/烈吐)¶
(蕃金城公主請文籍休烈上䟽曰戎狄國之/冦經籍國之典也戎之生心不可以無備)不乘其不¶
虞正恐鳥驚魚駭無以窺其巢穴(吐谷渾王伏允在突/淪川何力欲襲之萬)¶
(均懲前敗以為不可何力曰賊無城郭遂薦草美水以/為生不乘其不虞正恐鳥驚魚駭無以窺其巢穴乃閲)¶
(精騎千餘直擣其牙斬首數千級獲櫜駞馬牛羊/二十餘萬俘其妻子伏允挺身免契苾何力傳)進討¶
龜兹破其國(孝恪以餘部未平出營於外國人有謂孝/恪曰龜兹國相那利素得志願公備之孝)¶
<pb:KR3k0008_WYG_058-35a>¶
(恪忽其言不設備那利果率衆薄城設/譟孝恪殊死鬭中流矢卒郭孝恪傳)方宴不設備(李/絳)¶
(南蠻冦蜀道詔絳募兵千人往赴不半道蠻已去兵還/監軍使楊叔元者素疾絳遣人迎說軍曰將収募直而)¶
(還為民士皆怒乃譟而入劫庫兵絳方宴不設/備遂握節登陴牙將王景延力戰殁絳遂遇害)¶
　　　勞人(二十/)¶
白警備結完國雖無患(役能罷弊/人則不堪)恃陋無虞楚雖克莒¶
(亟城不處/秦亦取梁)茍失其防城郢必聞吳入(入楚/也)不得其備溝¶
宫豈免梁亡　茍人罷而不恤(則魚爛/而可憂)無戎而城(讎必/保焉)¶
雖安必思危(備欲侔/於天險)而人不堪命(患亦生/於土崩)茍無城惡之¶
<pb:KR3k0008_WYG_058-35b>¶
虞盍念民罷之戒孔憚勞人力(狄仁傑諌征伐䟽漢元/納賈捐之謀而罷朱崖)¶
(之郡宣帝用魏相之䇿而弃車師之/田豈不欲慕尚虛名葢憚勞人力也)疲人版築(哥舒曜/事見持)¶
(重/門)致兹暴露(賛皇一品集賜王元達洪敬詔旨由此孽/童致兹暴露然獫狁孔亟周宣興六月之)¶
(師淮夷未寧公旦有三年/之役事非獲已諒匪勞人)¶
　¶
　¶
　¶
　白孔六帖卷五十八¶
