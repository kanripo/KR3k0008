# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.178756
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷十八
<pb:KR3k0008_WYG_018-1a>¶
欽定四庫全書¶
　白孔六帖卷十八　　　唐　白居易　原本¶
　　　　　　　　　　　宋　孔　𫝊　續撰¶
　　擇夫(一/)　　　　待妻以禮(二/)¶
　　烈婦(三/)　　　　家道(四/)¶
　　父子(五/)　　　　母子(六/)¶
　　　擇夫(一/)　(女自擇/冥婚附)¶
白美如陳平(陳平長欲娶冨者莫肯與貧者平亦耻/之冨人張負有女五嫁而夫輒死人莫)¶
<pb:KR3k0008_WYG_018-1b>¶
(敢娶平欲娶之負謂其子仲曰吾欲以女妻平仲曰/平貧不事産業負曰人有美如陳平肯長貧賤乎遂)¶
(以女/妻平)徐吾犯妹(左傳鄭徐吾犯之妹美公孫楚聘之/矣公孫黑又使彊委禽焉犯請於二)¶
(子請使女自擇焉子晳盛飾而入布幣而出子南戎/服入左右射超乘而出女自房觀之曰子晳信美矣)¶
(抑子南夫也夫夫婦婦所謂/順也遂適子南公孫楚也)王濬妻(晉王濬字士冶/為河東從事刺)¶
(史徐邈有女才淑擇夫未嫁邈乃大㑹佐/史令女於内觀之指濬告母邈遂妻焉)季芉(楚昭/王出)¶
(嫁妹季芉曰所謂女子逺丈夫也鍾建負我矣請妻/鍾建吴人入郢之時昭王奔隨鍾建負季芉走而從)¶
(王/)賢如伯鸞(後漢梁鴻字伯鸞同縣孟氏有女狀肥/醜而黑力舉石臼擇對不嫁年至三十)¶
(父母問故女曰欲得賢/如伯鸞者鴻聞而娶之)吕子衡(吕範字子衡邑人劉/氏家富女美範求之)¶
<pb:KR3k0008_WYG_018-2a>¶
(女母嫌欲勿許與劉氏曰吾觀/吕子衡寕當乆貧者乎遂與婚)　𡨕㛰嫁殤(周禮媒/氏禁嫁)¶
(殤者遷/葬者)合葬(魏武帝愛子蒼舒卒欲求邢原女合葬/原拒之曰合葬非禮也又聘甄氏亡女)¶
(合葬/也)又(明帝愛女淑薨取/甄氏亡從孫合葬)死則同穴孔畫孔雀屏間¶
請㛰者射(髙祖順聖皇后竇氏父毅在周為上柱國/尚武帝姊襄陽長公主常謂主曰此女有)¶
(竒相且識不凡何可妄與人因畫二孔雀屏間請㛰/者射二矢隂約中目則許之射者閱數十皆不合髙)¶
(祖最後射中各/一目遂歸於帝)碧鸛鵲(裴寛景雲中為潤州參軍事/刺史韋詵有女擇所宜歸引)¶
(為按察判官許妻以女歸語妻曰常求佳壻今得矣/明日幃其族使觀之寛時衣碧瘠而長既入族人皆)¶
(笑呼為碧鸛鵲詵曰愛其女必以為/賢公侯妻也何可以貌求人卒妻寛)擇壻車(新進士/大讌于)¶
<pb:KR3k0008_WYG_018-2b>¶
(曲江其日公卿家傾城縱觀有若東榻/之選者十八九細車珠映擳比摭言)折節晚學(陜/州)¶
(刺史王當有女令袁天綱擇壻曰惟果毅姚某有貴/子嫁之時人笑焉乃元崇也時二十三好獵都未知)¶
(書母勸令讀書折節晚學以晚/節入仕至宰相出太平廣記)牽絲為㛰(張嘉貞有/五女皆絶)¶
(色欲納郭元振為壻令五女/各持一絲元振從便牽之)¶
　　　待妻以禮(二/)¶
白始由義合(終以/禮成)如賔　齊眉　見面(漢朱博字子元/夜寢早起妻稀)¶
(見其/面)若嚴君(後漢張湛字子孝矜嚴好禮居/處必自修整雖遇妻子若嚴君)如君臣(後/漢)¶
(馮良字君卿志行髙整非理不動/遇妻子如君臣鄉黨以為儀表)荅拜(後漢樊英有疾妻/使婢拜問英下牀)¶
<pb:KR3k0008_WYG_018-3a>¶
(荅拜陳寔怪問之英曰妻者/齊也供奉祭祀禮無不荅)待妻有禮(吳志顧愷字子/通待妻有禮常)¶
(夜入晨出罕見其面疾篤妻出省之愷令左右/扶起冠幘加襲趣令妻還其貞㓗不濁亂如此)南面北¶
面(晉何曽閨門整肅年老相見皆整衣冠相待如賔巳/南面妻北面拜上酒酬酢既畢便出一嵗如此不過)¶
(再三/焉)自責(後漢仇覽雖在燕居必以禮自整妻子有/過免冠自責妻子庭謝候覽冠乃敢升堂)¶
孔相待如賔(五代萇從簡許州冨人有玉帶欲之而不/可得遣二卒夜入其家殺而取之卒夜踰)¶
(垣隠木間見其夫婦相待如賔二卒歎曰吾今欲奪其/寳而害斯人吾必不免因躍出而告之使其速以帶獻)¶
(踰垣而去/不知所之)見妻子必正衣冠(唐/臨)¶
　　　烈婦(三/)¶
<pb:KR3k0008_WYG_018-3b>¶
白聶政姊(史記聶政殺韓相俠累破面抉目自屠死韓購/以千金久之政姊榮聞之曰吾弟為吾在重自)¶
(刑以絶妾奈何畏没身之誅滅賢弟之/名乎乃之韓市呼天者三死政之旁)磨笄山(趙襄子/登夏屋)¶
(山請代王使厨人操銅斗行鍖代王殺之其/姊聞之呼天磨笄自殺因以為其山名也)代夫留獄¶
中(盛道妻趙氏字媛姜益部亂道聚衆敗當死媛姜夜/告道速逃建立門户妾留獄代君媛姜乃解道桎梏)¶
(子翔五嵗令携走度道逺以實告/應時見殺道㑹赦放歸終身不娶)夫惡自殺(沛國周都/妻趙宗女)¶
(字阿少閑婦道而都多行無禮都父偉謂阿少曰當以/道匡夫阿少退曰我言不用君必謂我不奉教若言見)¶
(用是謂子違父而從/婦不如死乃自殺)手刃夫讐(吳許升妻吕氏字榮升/為博徒不治行榮流涕)¶
(進規榮父欲改嫁之榮終不肯升乃感勵改行遂成名/本州辟至夀春盗害之刺史尹曜捕得盗榮手斷其頭)¶
<pb:KR3k0008_WYG_018-4a>¶
(而歸/祭升)臨危請姑(晉禮志云李繁姊先適陳詵為妻而遭/賊於賊請活姑命賊掠將去繁後得消)¶
(息往迎還詵王愆期議李鄙野人而臨危請姑險不忘/順可謂孝婦矣議者欲令在没畧之中有殞無二是望)¶
(人人為宋/伯姬也)孝婦(陜婦人&KR0276;居事叔姑甚謹家欲嫁之毁/面自誓後叔姑病死有女在夫家從婦)¶
(乞假不得因誣殺其母有司誅之鳥哀鳴屍上盛夏暴/之十日不腐蟲獸亦不敗境内經年不雨呼延謀為太)¶
(守訪其墓謚曰真/烈婦其日大雨)孔崇義夫人(薛仁杲其降將旁仚地/復叛所過剽害掠王氏)¶
(女醉寢于野王取仚地所佩刀斬/之送首梁州詔封女為崇義夫人)刻石表曰烈女(成汭/王建)¶
(遣將屯忠州與夔州刺史毛湘相唇齒厚屯白帝汭率/存乗二軍之間攻之二軍使人誶辱汭韓楚言尤甚汭)¶
(耻之曰有如禽賊當支解以逞㑹存夜斬營襲厚破之/厚奔萬州為刺史張造所拒走綿州存入夔州楚言妻)¶
<pb:KR3k0008_WYG_018-4b>¶
(李語夫曰君常辱軍且支觧不如前死椘言不决李礪/刀席下方共食復語之夫曰未可知李取刀㫁其首并)¶
(殺三子乃自剄汭畏其烈/禮葬之刻石表曰烈女)割耳(李徳武妻裴徳武在隋/坐事徙嶺南時嫁方踰)¶
(嵗父矩表離婚徳武謂裴曰我方貶無還理君必儷它/族于此長訣矣荅曰夫天也可背乎願死無它欲割耳)¶
(誓保母持/不許本傳)剔目(房𤣥齡妻盧𤣥齡微時病且死諉曰吾/病革君年少不可寡居善事後人盧泣)¶
(入帷中剔一目示房云無/他㑹𤣥齡良愈禮之終身)啖土飲水(王蘭英獨孤師仁/之姆師仁之父武)¶
(都謀歸唐王世充殺之師仁始三嵗免死禁錮蘭英請/髠鉗得保養許之時䘮亂餓死者藉藉逰丐道路以食)¶
(師仁身啖土飲水後詐為採薪竊師仁歸/京師髙宗嘉其義詔封蘭英永夀郡君)抵甓殺父寃¶
(衛孝女絳州夏人字無忌父為鄉人衛長則所殺無忌/甫六嵗無兄弟母改嫁逮長志報父仇㑹從父大延客)¶
<pb:KR3k0008_WYG_018-5a>¶
(長則在坐無忌抵以甓殺之詣吏稱父寃已報請就刑/廵察使禇遂良以聞太宗免其罪給驛徒雍州賜田宅)¶
(州縣以/禮嫁之)冒刃立姑側(鄭義宗妻盧夜有盗持兵刼其家/人皆匿竄惟姑不能去盧冒刃立)¶
(姑側為賊捽棰幾死賊去人問何為不懼荅曰人所以異/鳥獸者以其有仁義也今鄰里急難尚相赴况姑可委棄)¶
(邪若百有一危我不得獨生姑曰嵗寒/然後知松栢後凋吾乃今見婦之心)婦人以節(楚王/靈龜)¶
(妃上官靈龜卒䘮除兄弟共諭妃少又無子可不有行/泣曰丈夫以義婦人以節我未能殉溝壑尚可以御粧)¶
(澤祭他胙乎將自/劓刖衆遂不敢彊)蓬頭跣而負土(汴女李母䘮盧于墓/蓬頭跣而負土以完)¶
(園塋蒔松數百武后時按察/使薛季昶表之詔樹闕門閭)斷髮自誓(崔繪妻盧繪䘮/盧年少家欲嫁)¶
(之盧稱疾不許女兄適工部侍郎李思冲早亡思冲方/顯重表求繼室詔許家内外姻皆然可思冲歸幣三百)¶
<pb:KR3k0008_WYG_018-5b>¶
(舉盧不可曰吾豈再辱於人乎寧没身為婢是夕出自/竇糞穢衊面還崔舎斷髮自誓思冲以聞武后不奪也)¶
(詔為浮屠/尼以終)罵賊沈海(符鳳妻某氏尤姝美鳳以罪徙儋/州至南海為獠賊所殺脅某氏私)¶
(之對曰一婦人不足事衆男子請推一長者賊然之乃/請更衣有頃盛服立於舟罵曰受賊辱不如死自沉於)¶
(海/)著女訓(王琳妻韋者士族也琳卒時韋年二十五家/欲彊嫁之韋固拒至不聽音樂處一室或終)¶
(日不食卒年七十/五著女訓行于世)盧惟清妻徐(惟清坐僚姻貶播州尉/徐還鄉里糲食斥鈆膏)¶
(柔絺不御㑹大赦徐間關迎惟清至荆州惟清死二髯/奴將劫徐歸下江徐知之數其罪奴不敢逼劫其貲去)¶
(徐倍道行至播州足繭/流血得惟清尸以還)饒娥(饒州樂平人父勣漁于江/遇風濤舟覆屍不出娥年)¶
(十四哭水上不食三日死俄大震電水蟲多死父屍浮/出郷人異之歸賵具禮葬父及娥鄱水之陰河東柳宗)¶
<pb:KR3k0008_WYG_018-6a>¶
(元立/碑云)義聲動江南(鄒待徴妻薄者從待徴官江陰袁晁/亂薄為賊所掠將汙之不從語家媪)¶
(使報待徴曰我義不辱即死於水賊去得/其尸義聲動江南聞人李華作哀節婦賦)再拜就死(髙/愍)¶
(女名姝姝父彦昭事李正已及納拒命質其妻子使守/濮陽建中二年挈城歸河南都統劉𤣥佐納屠其家時)¶
(女七嵗母李憐其㓜請免死為婢許之女不肯曰母兄/皆不免何頼而生母兄將被刑徧拜四方女問故荅曰)¶
(神可祈也女曰我家以忠義誅神尚何知而拜之問父/在所西嚮哭再拜就死徳宗駭歎詔太常諡曰愍諸儒)¶
(争為/之誄)引䋲束髪(賈直言妻董直言坐事貶嶺南以妻少/乃訣曰生死不可期吾去可亟嫁無湏)¶
(也董不荅引繩束髪封以帛使直言署曰非君手不可/解直言坐貶二十年乃還署帛宛然乃湯沐髪墮無餘)¶
父亡間道犇喪(李孝女名妙法安禄山亂被劫徙它州/聞父亡欲間道犇䘮一子不忍去割一)¶
<pb:KR3k0008_WYG_018-6b>¶
(乳留/以行)自刵陳寃(衡方原妻程大和中方厚為邕州録事/參軍招討使董昌齡治無狀方厚數爭)¶
(昌齡怒將執付吏辭以疾不免即以死告卧棺中昌齡/知之使闔棺甚牢方厚閉久以𤓰攫棺𤓰盡乃絶程懼)¶
(并死不敢哭昌齡恬不疑厚遣其喪程徒行至闕下叩/右銀䑓門自刵陳寃下御史鞠治有實昌齡乃得罪文)¶
(宗詔封程武昌縣君/賜一子九品正貟官)不嫁(止陽女趙者父盗鹽當論死/女詣官訴曰廹飢而盗救死)¶
(爾情有可原原之否則請俱死有司義之許减父死女/曰身今為官所賜願毁服依浮屠法以報即截耳自信)¶
(侍父疾/卒不嫁)名寒如霜雪(唐興風化陶淬且數百年而聞家/令姓窈窕淑女至臨大難守禮節)¶
(白刃不能移與哲人烈士爭/不朽名寒如霜雪亦可貴矣)提刀逐之(僕固懷恩反郭/子儀至河中瑒)¶
(攻榆次未抜追兵于祁責其緩鞭之衆怒是夕偏将焦/暉白玉等斬其首獻闕下懐恩聞以告母母曰我戒汝)¶
<pb:KR3k0008_WYG_018-7a>¶
(勿反國家酬汝不淺今衆變禍且及我奈何懷恩再拜/出母提刀逐之曰吾為國殺此賊取其心以謝軍中懷)¶
(恩走乃與部曲三百北渡河走靈武稍稍引亡命軍復/振帝念舊勲不加罪詔輦其母歸京師厚䘏之以夀終)¶
僕固懷恩贊曰(其母拔刀逐/賊烈婦人也)引斧自斷其臂(五代王凝/妻李氏凝)¶
(家青齊之間時任虢州司户參軍以疾卒于官凝家素/貧一子尚㓜李氏携其子負其遺骸以歸東過開封止)¶
(旅舍旅舍主人見其婦人獨携一子而疑之不許其宿/李氏顧天已暮不肯去主人牽其臂而出之李氏仰天)¶
(長慟曰我為婦人不能守節而此手為人執邪不可以/一手并汚吾身即引斧自斷其臂路人見者環聚而嗟)¶
(之或為之彈指或為之泣下開封尹聞之白其事于朝/官為賜藥封瘡厚䘏李氏而笞其主人嗚呼士不自愛)¶
(其身而辱耻以偷生者聞/李氏之風宜少知愧哉)秦拒黙啜(髙叡妻叡為趙州/刺史為黙啜所攻)¶
<pb:KR3k0008_WYG_018-7b>¶
(州䧟髙叡仰藥不死至黙啜所示以寳帯異袍曰降我/賜爾官不降且死叡視秦秦曰君受天子恩當以死報)¶
(賊一品官安定榮自是皆瞑目/不語黙啜知不可屈乃殺之)楊完項城(楊烈婦者李/侃妻也侃為)¶
(項城令李希烈分兵數千略定諸縣侃以城小賊銳欲/逃去婦曰冦至當守力不足則死焉君而逃尚誰守乃)¶
(募死士固守/賊引去卒完)¶
　　家道(四/)¶
白家人女正位乎内男正位乎外(易/)家有嚴君(家人有/嚴君焉)¶
(父母之/謂也)夫子之家事理(隋武/子)刑于寡妻(至于兄弟以御/于家邦言文王)¶
(自家/刑國)萬石君(漢石奮子孫為小吏來謁必朝服見之有/過失不誚讓為便坐對案不食子孫相責)¶
<pb:KR3k0008_WYG_018-8a>¶
(因長老謝改之乃許子孫在側雖宴/必冠申申如也注便坐非正寢也)閨門自守(魏司馬/朗父防)¶
(閨門自守諸子雖冠成人不命進則不敢進不命/坐不敢坐不指所問不敢言父子之間整肅如此)整肅¶
(晉何曽至孝閨門整肅自少及長無聲樂嬖幸之好與/妻相見正衣冠相待如賔巳南向妻北面再拜上酒酬)¶
(酢既畢便出一嵗如此/不過再三曽字頴考)又(庾亮字元規羙姿容談論風/格峻整動由禮節閨門之内)¶
(不肅而成或以為夏侯泰初陳長/文之倫人憚其方嚴而莫敢造)率子抱孫(王羲之率/子抱弱孫)¶
(一味之甘割而分之以娱目前教飬子孫/敦厚退讓依陸賈班嗣楊王孫之處世也)家人嗃嗃¶
(嚴酷/甚也)婦子嘻嘻(失家/節也)免冠自責(見/上)孔治家以嚴(李晟治/家以嚴)¶
(子姪非晨昬不輙見/所與言未甞及公事)家灋修整(韋陟家灋修整敕子允/就學夜分視之見其勤)¶
<pb:KR3k0008_WYG_018-8b>¶
(旦日問安色必怡稍/怠則立堂下不與語)集古今家誡書為屏風(房𤣥齡治/家有法度)¶
(常恐諸子驕侈席勢凌人乃集古今家誡書為/屛風今各取一具曰留意於此足以保躬矣)閨門雍¶
穆(馮元常閨門/雍穆有禮法)家灋可稱(張知謇每敕子孫經不/明不得舉家灋可稱)閨門¶
友睦(劉徳威於/閨門有睦)家為賊質(李晟家為賊質左右有言者/晟涕數行下曰陛下安在而)¶
(欲䘏家乎朱泚使晟吏王無忌壻欵壁門曰公/等家無恙晟怒曰爾乃與賊為間乎叱斬之)家行修¶
治(李㬌讓家行修/治閨門惟謹)保家(源洧雍睦保/家士友推之)徳星堂(崔鄲四世/緦麻同㸑)¶
(居光徳里宣宗聞而嘆曰郸一門孝友可為士族法/因題曰徳星堂後京兆民即其里&KR0197;為徳星社云)私¶
居内齋正色(柳仲郢私居内齋/正色服用簡素)治家(柳珪以不孝勒就/養柳公綽治家埒)¶
<pb:KR3k0008_WYG_018-9a>¶
(韓滉及珪被/廢士人愧悵)言家灋者尚韓穆(穆寧居家嚴甞譔家令/訓諸子人一通又戒曰)¶
(君子之事親養志為大吾志直道茍枉而道三牲五鼎/非吾養也先是韓休家訓子姓至嚴正元間言家灋者)¶
(尚韓穆/二門云)三世一爨(崔邠父倕三世一爨當/時言治家者推其法)述家訓戒子¶
孫(栁玭常述家訓戒子孫夫門第髙者一事墜先訓則/異他人雖生可以茍爵位死不可見祖先地下門髙)¶
(則自驕族盛則人窺至於孝慈友悌/忠信篤行乃食之醢醬可一日無哉)過家十餘未甞見¶
妻子(辛讜初讜之求救也過/家十餘未甞見妻子)家風(楊元禮素弟之子太/宗征遼東拜兵部侍)¶
(郎駐蹕之役領歩騎二十四軍跳出賊背所向摧靡帝/自山下望其衆袍仗精整人人盡力壯之謂許敬宗曰)¶
(越公兒郎/故有家風)孝睦(裴向門户内外親屬百餘/口禄俸必均世稱其孝睦)君子重其家¶
<pb:KR3k0008_WYG_018-9b>¶
灋(崔祐甫朱泚亂祐甫妻王䧟賊中泚嘗與祐甫同列/遺以繒帛菽粟受而緘鐍之帝還京具封以獻士君)¶
(子重其家/灋本傳)孝慈(韋倫居家/以孝慈稱)成立覆墜(栁玭嘗述家訓戒/子孫曰夫名門右)¶
(族莫不由祖考忠孝勤儉以成立之莫不由子孫頑率/奢傲以覆墜之成立之難如升天覆墜之易如燎毛)¶
擊鼔㑹飯(裴寛兄弟八人於東都置第八院/相對甥姪亦有名稱嘗擊鼔㑹飯)子父女母¶
(白居/易賛)子孫衆盛實為名閥(柳/玭)孝友聞家(賛/)諸子(李華與/外孫崔)¶
(氏書云予小時起居尊行三時侍食今/諸子日出髙眠爭覽盤器何嘗有此儀)肥家以忍順(柳/玭)¶
(家/訓)省事而後可以言家灋家灋備然後可以言養人(同/上)¶
務以門族相髙(宰相世系表唐為國乆傳世多而諸/臣亦各修其家法務以門族相髙)禮¶
<pb:KR3k0008_WYG_018-10a>¶
灋稱於士林(柳玭家訓余家本以/學識禮灋稱於士林)我子孫今以付汝(李/勣)¶
(弟弼為晉州刺史以勣疾召為司衛卿使省視忽語曰/我似少愈可置酒相樂於是奏樂宴飲列子孫于下將)¶
(罷謂弼曰我即死欲有言恐悲哭不得盡故一訣爾我/見房𤣥齡杜如晦髙季輔皆辛苦立門户亦望詒後悉)¶
(為不肖子敗之我子孫今以付汝汝可謹察有不厲言/行交非類者急榜殺以聞毋令後人笑吾猶吾笑房杜)¶
(也/)¶
　　　父子(五訓子不訓不慈/  知子    業官)　(䘮子同無子假孤遺/父子  戮    父附)¶
白天性(父子/之道)父道子道人父(人/子)才不才(亦各言/其子也)各子其¶
子(各親/其親)為孺子牛(齊景公御繩為孺子牛/而折其齒孺子荼也)斯子(吾有/斯子)親¶
<pb:KR3k0008_WYG_018-10b>¶
後(子者親之後也/敢不敬與禮)莫知其惡(諺曰人莫知/其子之惡)堂構(書曰若/考作室)¶
(既底法厥子乃/不肯堂矧肯構)父慈(子孝所/謂六順)負荷(古人言其父析薪/其子不克負荷)天¶
明(傳曰為父子兄/弟以象天明)冬夏之(日趙衰冬之日趙盾夏之/  日冬日可愛夏日可畏)雙¶
珠(韋端有二子元將仲將孔融與/端書曰不意雙珠生於老蚌)荀陳之㑹(世說曰陳/太丘詣荀)¶
(季和貧儉無僕乃使元方將車季方持杖長文尚小著/車中既至荀使叔慈應門慈明行酒餘六龍下食文若)¶
(小坐膝前于時太史奏五/百里内賢人聚長文犀也)阿戎談(王戎字濬仲父渾阮/籍謂曰濬仲清賞非)¶
(卿倫也與卿言/不如與阿戎談)厚於慈(禮以此防人人猶有/薄於孝而厚於慈)父為子隠¶
(直在/其中)以篤父子(禮/)家肥(禮曰父子篤夫/婦和家之肥也)異宫(禮曰命士/以上父子)¶
<pb:KR3k0008_WYG_018-11a>¶
(皆異宫/宗敬也)見父子之倫焉(禮/)厚敬(禮父子不同/位以厚敬也)無能(禮父/之親)¶
(子也親賢而下無/能故父尊而不親)父止於慈(禮為人子止於孝/為人父止於慈)父兮生¶
我身之貳也(禮/)椒聊有實(螽斯/之詠)孝養厥父母(書/)陟彼岵¶
兮瞻望父兮　從命(禮從命不忿微諫不倦/勞而不怨可謂孝矣)饋獻(父母/在饋)¶
(獻不及車馬/示人不敢專)不奸(傳父子不/奸之謂禮)有子有父(公羊曰父有子/子不得有父注)¶
(云有子謂廢輒之義可立不/以父命辭王父命衛侯輒也)子由父疎(穀梁仲嬰齊卒/此公孫也子由)¶
(父踈/也)視友(史記趙禹謂將軍曰/不知其子視其友)遺體(霍去病至河東傳/舎入迎父仲孺仲)¶
(孺趍拜謁將軍迎跪曰/不早知為大人遺體)父子之間(人所難言武/帝謂田千秋)三君(陳/紀)¶
<pb:KR3k0008_WYG_018-11b>¶
(元方弟諶季方與父/寔齊徳同行號三君)一而已(傳父一/而已)惟其疾之憂　喜¶
懼(父母之年不可不知/一則以喜一則以懼)子為親後(慈乃/行先)禍患相收(荘子/假之)¶
(亡也林回棄千金之璧負赤子而趍為其布與赤子之/布寡矣為其累與赤子之累多矣棄千金負赤子者彼)¶
(以利合此以天屬天屬/之親窮廹禍患相收也)子為三公(張酺為太尉父在田/里每有遷職輙一詣)¶
(京師適㑹歳節公卿詣酺府/奉酒上夀極歡人皆慶羡之)兼愛敬(故母取其愛而君/取其敬兼之者父)¶
(也/)託子於人(子胥使齊託其子於鮑氏吳王聞/之怒賜子胥屬鏤劒自刎而死)敬父書¶
訊(吳顧愷字子通每得父書常掃洒几筵舒書於上拜/跪讀之每句應諾畢復再拜若父有疾耗之問即臨)¶
(書垂泣語/聲哽咽)　訓子不訓義方(石碏曰臣聞愛/子教之以義方)過庭(孔子/甞獨)¶
<pb:KR3k0008_WYG_018-12a>¶
(立鯉趍而過庭曰不學詩無以言/不學禮無以立鯉退而學詩語)逺子(又聞君子/之逺其子)教忠¶
(狐突曰子之能事父教之忠古/之制也父教子貳何以事君)慈教(父慈而教/子孝而忠)七子之¶
業(晉劉殷字長盛有子七人各/受一經一門之内七業俱成)嚴父　愛子　天性之¶
恩(日嚴/之敬)父父(子/子)詩禮之訓　㓜子(㓜子常視無誑長者/與之提携則兩手捧)¶
(長者之手負劒辟咡詔之/則掩口而對皆㓜子之教)㓜學(人生十年曰㓜學/餘具儒教㓜學門)不就¶
師傅(子既生不免於水火母之罪/也成童不就師傅父之罪也)將紹家聲(必資/庭訓)嚴君¶
之道(教子/之方)居家(自相朂導豈不優於/嚴君邪萬石君也)尊嚴(之/儀)馮奉世(奉/世)¶
(子野王通詩次逡通易次/立通春秋次參通尚書)刑國(自家/刑國)不教吏職(漢薛宣/子惠為)¶
<pb:KR3k0008_WYG_018-12b>¶
(彭城令宣過其縣橋梁郵亭不修宣心知惠不能留數/日終不問惠以吏事惠知不稱宣意使椽送宣令椽自)¶
(從其所問宣以不教戒惠吏職之意宣笑曰吏/道以法令為師可問而知自有資才何可學也)各使守¶
一藝(後漢鄧禹子十三人各使守/一藝教養子孫為後世法)臨刑告子(范滂字孟/博被誣下)¶
(獄謂其子曰吾欲使汝為惡惡不可為使/汝為善我亦不為惡行路聞之莫不流涕)又(鄭𤣥字康/成戒子益)¶
(恩曰吾年七十自非拜國君命親族之憂展敬墳墓當/杖而出門家事大小汝一承之爾煢煢無同生之相依)¶
(朂求君子/之道云云)不訓(後漢馬廖不訓諸子友人楊終/戒之廖曰皎皎練絲所在染也)八務七¶
識(魏氏春秋諸葛亮作八務七識六/怒五懼皆有條章誡勵諸子弟)睡不聽訓(陳萬年/疾召子)¶
(咸教誡之咸睡頭觸屏風萬年怒將杖之咸/曰具䁱所言大抵教咸謟也萬年遂不復言)撻子(崔烈/有重)¶
<pb:KR3k0008_WYG_018-13a>¶
(名靈帝時入錢五百萬為司徒名譽遂減問子鈞曰議/者何如鈞曰嫌其銅臭烈舉杖擊之鈞服武弁而走烈)¶
(曰死死卒父撾而走孝乎鈞曰/大杖則走小杖則受烈慙而止)又(王丹子有同門生遭/䘮在山中請徃吊之)¶
(丹怒撻之令遺縑而已人問之丹/曰交友之道未易言也全者鮮矣)斑白逾峻(孫盛安國/年老還家)¶
(性方嚴有&KR0100;憲雖子/孫斑白而庭訓逾峻)　不慈乃疾厥子(書曰父不能字/厥子乃疾厥子)¶
(言不/慈也)匪人　不父(父不父/子不子)滅親(傳石碏純臣也大義滅/親其子厚與州吁同弑)¶
(君碏/殺之)不慈(父不慈子不/孝祗服厥父)瘞子(郭/巨)無兒(鄧攸字伯道棄子/活兄子後竟無兒)¶
(人曰皇天無知/使伯道無兒)易子(宋人易/子而食)父頑(母/嚚)信讒(琴操尹吉甫/信後妻之讒)¶
(而逐伯竒伯竒自傷無罪乃援琴作/履霜操而死故文選曰掇蜂滅天性)棄子(鄧攸事/見上注)慈㓜¶
<pb:KR3k0008_WYG_018-13b>¶
(周禮以保息六養萬民/一曰慈㓜愛小㓜也)犂牛之子(騂且角雖欲勿用山/川其舎諸言父雖惡)¶
(不害/子善)殺子(晉獻公驪姬謀殺太子申生太子歸胙于公/公田姬寘諸宫六日公至毒而獻之公祭之)¶
(地地墳與犬犬斃與小臣小臣斃姬/曰賊由太子太子奔新城戊申縊死)劫貨不救(後漢橋/𤣥字公)¶
(祖遷侍中以疾罷就醫里舎𤣥少子十歳獨游門次卒/有三人持杖劫之入舎登樓求貨𤣥不與司𨽻圍守恐)¶
(殺其子未欲廹之𤣥瞑目呼曰奸人無狀豈以一子之/命而縱國賊遂進攻𤣥子亦死𤣥乃詣闕謝罪請下天)¶
(下凢有劫質皆倂殺之不/得贖以財寳開長奸路)三綱絶矣(漢逄萌見王莽殺/子宇曰三綱絶矣)¶
(不去禍/及遂隠)殺子(漢金日磾子爲帝弄児上前驕逸/後於殿下與宫人戱曰磾遂殺之)食羮(樂/羊)¶
(食肉/羮)棄子(蜀程畿子都在郡龎義使告畿曰爾子在郡/不從及禍畿曰樂羊食子羮非無父子之㤙)¶
<pb:KR3k0008_WYG_018-14a>¶
為國(邵續字嗣祖初王浚假續樂陵太守石勒破浚遣/續子乂招續權附於勒勒以乂為督護叚匹磾要)¶
(續俱歸元帝其子諫曰今棄勒歸磾任子危矣續泣曰/我出身為國豈得顧子為叛臣哉遂絶勒勒乃害乂)¶
父兮母兮(畜我/不卒)　喪子喪明(子夏䘮其子而䘮其眀曽/子吊而怒之曰喪爾子而)¶
(喪其眀爾罪三也子夏投/其杖而拜之曰吾過矣)嬴愽(延陵季子適齊其長子/死葬於嬴愽之間還封)¶
(且號者三曰骨肉/復于土命也夫)七旬(潘岳西征賦曰夭赤子於新安/坎路側而瘞之亭有千秋之號)¶
(子無七旬之期雖勉勵於延吳實憯慟於子慈注/岳子以三月壬寅生五月甲辰夭六十餘日也)&KR0579;慟¶
(見上/注)珠碎(於掌/上)蘭敗(於庭/中)投車擠于溝壑(楚靈聞羣自/公之子死)¶
(投于車下曰人之愛其子也亦如予乎侍/者曰甚焉小人老而無子知擠于溝壑矣)情鍾(晉王衍/字夷甫)¶
<pb:KR3k0008_WYG_018-14b>¶
(䘮㓜子山簡吊之衍悲不自勝簡曰孩抱中物何至於/此衍曰聖人忘情最下不及情情之所鍾正在我輩簡)¶
(服其言更/為之慟)仁與逹(晉書王祥二子烈芳同時而亡将死/烈欲還葬舊土芳欲㽞葬京邑祥流)¶
(涕曰不忘故鄉仁也不戀本/土逹也仁與逹二子俱有)稽顙(禮為長子稽/顙重正體也)子既不¶
幸(老将/疇依)長子服(禮庶子不得為子服三年不/繼祖與禰故也注眀遵一統)不哭(列子/東門)¶
(吴子死不哭其相曰公之愛子天下無有今死而不哭/何也吴曰吾嘗無子無子時無憂今子死乃與向無子)¶
(同吾/何憂)無益自損(晉魏舒字陽元子混先卒舒每哀慟退/而歎曰不及荘生遠矣豈以無益自損)¶
封篋(王導還臺其子恱未嘗不送又為母襞歛箱篋中/物恱亡導還臺至常送處哭至臺其母封篋不忍)¶
(開/之)齎金贖弟(陶朱公中子殺人於楚朱公遣少子齎金/千斥贖罪長子請行到楚遺荘生荘生言)¶
<pb:KR3k0008_WYG_018-15a>¶
(王將赦天下長子以弟自當免遂不與荘生怒反言於/王先殺朱公子而後赦長子持弟䘮歸朱公曰吾固知)¶
(必殺汝弟汝見吾貧苦時/重惜金所以卒殺汝弟)　無子天窮(老而無子/天人之窮)叔向¶
之憂(無子/也)伯道無兒(皇天無知使伯道無/兒伯道鄧攸字也)擠溝(小人老/而無子)¶
(知擠于溝/壑見上注)絳人(絳縣人老而無子預於城杞/之食辱在泥塗趙孟謝之)無後(子文/無後)¶
(何以/勸善)妻無子(衞荘公娶于齊東宫得臣之妹曰/荘姜羙而無子衛人為賦碩人)又(晉獻/公娶)¶
(于賈而/無子)何以能育　託身於人(樓護字君卿故人吕公/無子歸護護養之終身)¶
為將不愛妾(後漢祭遵為征虜将軍同産兄午以遵無/子取妾送遵不受曰自以身任於國不敢)¶
(慮繼嗣/之計)　遺孤孤兒(愛/子)託子　恤後(遑恤/我後)負薪(孫叔敖/死無立)¶
<pb:KR3k0008_WYG_018-15b>¶
(錐之地其子/負薪於楚)牧豕(陳祐年二十而孤家貧牧豕於長垣/澤中其父之友謂曰子二千石子牧)¶
(豕縱子無耻/奈何先君)六尺之孤(可以託六尺/之孤謂㓜君)少孤(孔子少孤/不知其墓)孤¶
子(死王事者/之子周禮)不逮事父母(謂少/孤也)以縗抱之(禮父没子㓜/則以縗抱之)¶
慈㓜(見/上)恤孤(禮/)字孤(不能字/人之孤)無父何怙(有子/疇依)漢帝既臨¶
張禹有託(安昌侯張禹疾病罷侯車/駕親臨令㓜子拜於床下)山公尚在嵇紹不¶
孤(嵇康臨刑謂子曰/山公在汝不孤)仲宣無後(魏王粲死後二子犯法/誅絶後時太祖在漢中)¶
(聞粲子死歎曰孤若在/彼不使仲宣無後也)虎子(吴凌統卒二子皆孫權收/養宫中愛遇與諸子同賔)¶
(客進見呼之曰此吾虎子八歲令讀書十日/一令乘馬及長追録統功封亭侯還其故兵)　知子莫¶
<pb:KR3k0008_WYG_018-16a>¶
若父(知子莫若父/知臣莫若君)舉子(祁奚請老晉侯問嗣焉稱觧孤其/讐将立而卒又問焉對曰午也可)¶
(午奚/子)趙奢(史趙括少學兵法父奢不能難然不謂之善/曰兵死地而括易言之敗趙軍者必括也)吳¶
恢(後漢吳祐父恢為南海欲殺青簡冩經祐諌曰踰越五/嶺俗多珍怪此書若成載必兼两昔馬授以薏苡興謗)¶
(王陽以衣嚢徼名恢/曰吴氏世不乏季子)石苞(石苞臨終分財與諸子不及崇/崇母為言苞曰小兒雖小後自)¶
(得/之)王昶(晉王湛有隐徳兄弟/以為癡父昶獨異焉)索靖(每曰吾子琳廊廟器非/簡札之用州縣吏不足)¶
(汚吾/兒)姚弋仲(仲令子㐮討石閔謂/曰汝才十倍於閔)謂不從坐(吴志騶子張叔累/遷司真封侯父山)¶
(陰徳卒知淑不良表請/有罪謂不從坐詔許之)業官明經丞相(漢書韋賢字長孺/子𤣥成字少翁俱)¶
(以明經位至丞相故語曰/遺子黄金滿籝不如一經)司徒(緇衣美鄭武公父子並/為周司徒善於其職也)父¶
<pb:KR3k0008_WYG_018-16b>¶
作子述(禮父作之子述之/謂文王武王之業)清白問絹(晋書胡質仕魏為荆/州刺史子威自京師)¶
(省父自驅驢不止傳舍留十數日告歸父賜縑一匹威跪/曰大人清貧何以得此曰吾俸禄之餘及威為徐州刺史)¶
(武帝問之卿清孰如父對曰臣/父清畏人知臣清畏人不知)業書(晉書王羲之子獻之/竝能書謝安問獻之)¶
(君書何如君家君/荅曰固當不同)大夫(漢書杜延年為御史大夫以居父/官不敢當父舊位坐卧皆易其處)¶
(也/)張奐生男復臨此郡(魏畧張奐為武威太守時猛母方/孕夢印綬登楼而歌旦告奐奐訊)¶
(占夢占夣曰夫人生男復臨此郡必死官乎及生猛以建/安中為武威太守殺刺史邯郸商州兵圍之猛急恥見擒)¶
(曰豈使我頭過華陰歴先君/之墓乎乃登楼自燒而死)替代(漢公孫賀自太僕卿遷/丞相其子敬聲代父為)¶
(太僕/卿)韋康(三輔録曰康字元將代父端為荆州/刺史父老止傳舍康入官時人榮之)辛毗(魏志/辛毗)¶
<pb:KR3k0008_WYG_018-17a>¶
(為衛尉卿子敞/亦為衛尉卿)同官隔坐(吳録記亮為尚書令子隲為/中書令每朝㑹詔以御屏風)¶
(隔其/坐)周公拜前魯公拜後(尚/書)劉馥(為揚州太守恩化大/行子静為盧江守詔)¶
(曰卿父昔為彼郡/可謂能克負荷也)三代為司𨽻(後漢趙興不恤忌/諱三代為司𨽻)司𨽻¶
下著姓(世祖令鮑昱封降故檄問有所怪否昱曰通官/文書不著姓怪司𨽻下著姓世祖曰吾欲令天)¶
(下知忠臣子/復為司𨽻也)　父子同戮父子伏誅(漢書周紓字文通/為沛郡守為人酷)¶
(虐後坐事父/子皆伏誅)及宗(後漢公孫賀為丞相子敬聲為太僕/敬聲有罪賀請捕朱安世以贖子罪)¶
(安世曰丞相/禍及宗矣)子代父死(史石奮相楚行縣有殺人者追/之乃其父也縱其父還而自拘)¶
(曰殺父立政非孝也廢法縱罪/非忠也臣當死乃自刎而死)　假父假子何晏(魏略/太祖)¶
<pb:KR3k0008_WYG_018-17b>¶
(納何晏母收何晏養宫中服飾/擬太子文帝憎之謂之假子)秦朗(獻帝春秋曰秦朗/父為張飛所殺太)¶
(祖納其母愛朗謂人曰/豈有愛假子如孤者)孔治命(韋温為翰林學士先是/綬在禁廷積憂畏病廢)¶
(故誡温不得任近職至是固辝帝怒曰寧綬治命邪禮/部侍郎崔蠡曰温用亂命益所以為孝帝意釋然換知)¶
(制/誥)賦詩(同上既疾召親屬賦綬詩在室愧屋/漏因泣下曰今知沒身不負斯誡矣)同在禁筦¶
(蘇瓌子頲遷給事中拜中書舎人時瓌同/中書門下三品父子同在禁筦朝廷榮之)俳兒(荘恪太/子永暴)¶
(薨帝悔之明年下詔以陳王為太子置酒殿中有俳兒/縁撞父畏其㒹環走撞下帝感動謂左右曰朕有天下)¶
(返不能全一/兒乎因泣下)繼為宰相(竇至徳父子繼為/宰相世詫其榮)同為侍郎(崔/挹)¶
(子湜景龍二年遷兵部侍郎而挹為禮部/侍郎武徳已来父子同為侍郎惟挹湜云)相失(挹得謝/而性貪)¶
<pb:KR3k0008_WYG_018-18a>¶
(數為人請託以干湜湜/多不從由是父子相失)廬陵在逺(王方慶賛曰李徳裕著/書稱方慶為相時子為)¶
(眉州司士叅軍武后曰君在相位何子之逺對曰廬陵/是陛下愛子今尚在逺臣之子庸敢相近以比倉唐悟)¶
(文侯君/子哉)父稱忠孝(韋嗣立與承慶異母武后召嗣立謂曰爾/父常稱二子忠且孝堪事朕比兄弟稱職)¶
(如而父言今使/卿兄弟相代)竝為宰相(及知政事父子並/為宰相世罕其比)有父風采(崔謹/由有)¶
(父風/采)彊幹(李昭徳彊/幹有父風)殢愛多愆(禇遂良以為父/子殢爱者多愆)善教(楊恭/仁隋)¶
(觀王雄子也仁壽中累遷甘州刺史臨事不苛細徼/人安之文帝謂雄曰匪特朕得人乃卿善教子矣)吾家¶
有子(蘇詵十餘嵗彊學有成/人風頲曰吾家有子)稱尊(桓彦範曰父在/子稱尊為逆子)善訓子¶
手詔褒善(舒王元名子豫章王亶治江州有羙/政高宗以元名善訓子手詔褒善)不肖(髙儉/為氏)¶
<pb:KR3k0008_WYG_018-18b>¶
(族志崔幹仍居第一帝曰我於崔盧李鄭無嫌顧其世衰/不復冠冕猶持舊地以取貲不肖子偃然自髙販鬻松檟)¶
(不觧人間/何為貴之)功名之竒近世所未有(李愬始晟克京師市不/改肆愬平蔡亦如之功)¶
(名之竒近/世所未有)同拜(李宗閔進中書舍人父䎖為華/州刺史父子同拜世以為寵)撻(潘好禮/子請舉)¶
(明經好禮曰經不明不可妄進乃/自試之不能通怒撻之而徇於門)有父風矩(栁仲郢牛僧/孺辟武昌幕)¶
(府有父風矩僧孺歎曰/非積習名教安及此邪)不能事父(栁珪與璧繼擢進士杜/牧李商隐稱之以藍田)¶
(尉直洪文館遷右拾遺給事中蕭/倣鄭裔綽謂不能事父封還其詔)賣子(朱忠亮授四鎮節/度使涇俗舊多賣)¶
(子忠亮以財贖/免者前後数百)屬無親踈(沈傳師治家不嚴威閨門自化/兄弟子姓屬無親疎衣服飲食)¶
(如/一)&KR0626;(崔衍繼母李不慈倫使吐蕃歸李赦衣以見問故曰/衍不吾給倫怒召衍將袒而鞭之衍泣無所陳倫弟)¶
<pb:KR3k0008_WYG_018-19a>¶
(殷趍白衍所廪舉送夫人所/尚何云倫悟由是譖無入)令子(鄭餘慶子涵為右補/闕敢言無所諱憲宗)¶
(謂慶餘曰涵卿令子而/朕直臣也可更相賀)繼美(賈至明皇幸蜀帝傳位至/當譔冊既進藁帝曰昔先)¶
(天誥命乃父為之辭今兹命冊又爾為之兩朝盛/典出卿家父子可謂繼美矣至頓首嗚咽流涕)率門¶
生出迎(楊嗣復父於陵嗣復領貢舉時於陵自洛入朝/乃率門生出迎置酒第中於陵坐堂上嗣復與)¶
(諸生坐兩序始於陵在考功擢浙東觀察使李師/稷及第時亦在焉人謂楊氏上下門生世以為美)龍(崔/珙)¶
(父頴生八子皆有才/世以擬漢荀氏入龍)密語(符令琦幽州亂挈子璘奔昭/義田承嗣盗其地引令琦為)¶
(右職田恱拒命馬燧敗之洹水令琦宻語璘曰吾閱世/事多矣自安史干紀無噍𩔗吾觀田氏覆亡無時安用)¶
(茍朝夕繫縲京師宗族屠地汝能委質朝廷為唐忠臣/吾亦名揚後世矣璘泣曰恱忍人也近禍可畏荅曰今)¶
<pb:KR3k0008_WYG_018-19b>¶
(王師四合吾屬俎中醢兒今行吾死不朽不/行吾亦死尸疊逆地云何璘俯泣不能對)得父一絶¶
(宋之問父令文富文辭且工書有力絶人世稱三絶既/之問以文章起其弟之悌以蹻勇聞之愻精草𨽻世謂)¶
(皆得父/一絶)求降外官増父秩(孫逖父嘉之逖遷中書舎人/拜嘉之且八十猶為令逖求)¶
(降外官増父秩帝嘉納拜/嘉之宋州司馬聴致仕)顯名(甄逢常以父不得在國/史而逢與元稹善稹移)¶
(書於史舘修撰韓愈愈荅逢能行身幸於方州大臣以/標目其先人事載之天下耳目徹之天子追爵其父第)¶
(四品赫然驚人逢與其父俱/當得書矣由是父子俱顯名)訪索(吕向向之生父岌客/逺方不還後有傳父)¶
(猶在者訪索累年不獲它日自朝還道見一老人物色/問之果父也下馬抱父足號慟行人為流涕帝聞咨歎)¶
(官岌朝/㪚大夫)杜門不出(韋陟以父不得志歿乃與斌杜門不/出八年親友更徃孰曉乃強調洛陽)¶
<pb:KR3k0008_WYG_018-20a>¶
(令宋璟見陟嘆曰盛/徳遺範盡在是矣)不私(姚崇二子在洛通賔客饋遺/憑舊請託魏知古歸悉以聞)¶
(他日帝召崇曰卿子才乎皆安在崇揣知帝意曰臣二/子分司東都其為人多欲而寡謹是必嘗以事干魏知)¶
(古帝始以崇私其子或為隠微言動之及聞乃大喜問/安從得之對曰知古臣所薦也臣子必謂見徳而請之)¶
(帝於是愛崇不私而薄知古欲斥之崇曰臣子無/状撓陛下法而逐知古外必謂陛下私臣乃止)廣平¶
風衰(宋璟子昇尚渾怒華衡天寳中渾怒尚竝以贓敗/流貶華衡亦皆坐廣徳中渾起為太子諭徳物議)¶
(穢薄之流死江嶺兄弟皆荒飲俳/嬉而衡最險悖廣平之風衰焉)父子為學士(蒋乂父/子為學)¶
(士儒者/榮之)有方面功(田布諸子皆/有方面功)諌(史孝章父憲誠得魏/遷士曹參軍孝章見)¶
(父數奸命内非之承間諌曰大河之北號富強然而挺/亂取地天下指河朔若夷狄然今大人身封侯家富不)¶
<pb:KR3k0008_WYG_018-20b>¶
(貲非痛洗溉竭節事上恐吾踵不旋禍且/至因涕下沾衿父武不盡聽文宗賢之)峭立有父風¶
(鄭裔/綽)試文(韋温以㧞萃高等補咸陽尉父愕然疑/假權謁進召而試諸廷文就無留思喜)¶
(曰児無/愧矣)吾兒不及若兒(許敬宗孫彦伯昻子也頗有文/敬宗晚年不復下筆凡大典册)¶
(悉彦伯為之嘗戲昻曰吾児不/及若児答曰渠父不如昻父)請二息補外(源乾曜進/侍中建言)¶
(大臣子倂求京職俊乂率任外官非平施之道臣三息/俱任京師請二息補外以示自近始詔可乃以子河南)¶
(參軍弼為絳州司/功太祝潔為鄭尉)蘇氏宰相(蘇廷碩與宋璟同當國璟/嘗曰吾與蘇氏父子同為)¶
(宰相僕射長厚自是國器獻可替否事/至即斷盡公不顧私則今丞相過之)不親教子(張士/衡父)¶
(文慶士衡九歳居母䘮哀慕過禮博士劉軌思見之為/泣下竒其操謂文慶曰古不親教子吾為君成就之乃)¶
<pb:KR3k0008_WYG_018-21a>¶
(授以/詩禮)有父風(蕭頴士子有/亮直有父風)庶事無間(張曲江集勑突厥/可汗書與兒情為)¶
(旣深庶事無間父子之國直/往直来何異一家直無别也)其在家無子弟之過(居京/兆之)¶
(側遇事輒争不從其令而従其義求子/弟之賢而能業其家者韋羣玉也韓文)盛徳遺範(韋陟/為洛)¶
(陽令宋璟見陟嘆曰/盛徳遺範盡在是矣)異類合為父子(義兒傳世道衰人/倫壞而親疎之理)¶
(反其常干戈起於骨肉異類合為父子開平顯徳五十/年間天下五代而實八姓其三出於丐養盖其大者取)¶
(天下其次立功名位將相豈非因時/之隙以利合而相資者邪五代史)固宜長有人文章¶
紹編剗(韓愈贈/張籍詩)¶
　　　母子(六/)　(賢母/遺腹)　(惡母/出母)　(姙孕生育䨇生/母賤  後母附)¶
<pb:KR3k0008_WYG_018-21b>¶
白母慈(子/育)有慈(無/威)母取其愛(孝/經)厚其慈母也(天/只)水火(子/旣)¶
(生不免水/火母之罪)母徳　母儀　陟屺(詩/)母氏(劬勞/聖善)何恃(無母/何恃)¶
(詩/)靡依(匪/母)母兮鞠我(腹我育我畜我長我/欲報之徳吴天罔極)三年免懐(子/生)¶
(三年然後免/於父母之懐)不獨子其子(禮各子/其子)從子(婦人從人者也/嫁從夫夫死従)¶
(子/)慈愛　無能(禮母之親子也賢則/親之無能則憐之)母養(如母而/飬之)傍無¶
几杖(後漢胡廣年八十心力克壯為太傅繼母在堂朝/夕省膳傍無几杖言不稱老母卒居喪盡禮三年)¶
母為敵獲(徐庶母為曺公所得庶謂劉備曰本欲為明/公効愚欵今失老母方寸亂矣備遂聼庶降)¶
(曹/公)拜畵像(漢金日磾母教誨两子有法度上聞嘉/之病死詔圗畵日磾每見像常涕泣)　賢¶
<pb:KR3k0008_WYG_018-22a>¶
母聖善(母氏聖善/我無令人)三徙(孟軻之母三徙/擇鄰以教子)買豬(韓詩曰孟/子少時問)¶
(東家殺猪何為母曰欲啖汝既而悔曰吾聞胎教割不/正不食席不正不坐今適有知而欺之是教之不信乃)¶
(買猪肉/以食之)寄鮓(吴録孟仁字㳟武本名宗為監魚池司馬/自結網捕魚作鮓寄母母還之曰汝為魚)¶
(官以鮓寄母/非避嫌疑也)隂徳(孫叔敖㓜時逢两頭蛇畏後人見乃/殺埋之其母曰汝有陰徳必有陽報)¶
(汝無/憂矣)埽墓(嚴延年為河東太守峻刑酷法吏人號曰屠/伯其母知終伏誅乃曰不意當老見壯子被)¶
(刑戮今去汝東歸埽除墓地耳言待其靈柩也遂歸見/昆弟宗人復言之後嵗餘延年果棄市東海莫不賢其)¶
(母/)不食(漢書嶲不疑為京兆尹每録囚徒其母問以平/反喜而食否則怒不食故不疑為吏嚴而不酷)¶
以為己子(莊姜無子戴媯生桓公荘/姜以為己子言若已生)以為嫡子(趙姬請/逆盾與)¶
<pb:KR3k0008_WYG_018-22b>¶
(其母來以盾為才以為/嫡子而使其己子下之)不哭(禮公父文伯之喪敬姜據/其牀而不哭曰吾有斯子)¶
(也吾以為賢人也及其死也朋友諸臣未有出涕者而/内人皆行哭失聲斯子也必多曠扵禮矣注内人妻妾)¶
(也/)舉徳(晉吴隐之字處黙居喪過禮與韓康伯母鄰康/伯母聞隐之哭謂其子曰汝居銓衡當舉此人)¶
(及康伯為吏部尚書/遂舉隐之階清級)趙括母(史趙王使括為將代㢘頗/其母請於王曰括必敗請)¶
(不從坐後果敗/王乃原其母)王陵母(在楚使人於漢謂陵曰漢王長/者善事之無以吾為念因對使)¶
(者自刎以/固陵志)叔向母(叔向欲娶申公巫臣氏其母止之曰/甚美必有甚惡叔向懼不敢娶平公)¶
(彊使娶之生子伯石其母將視之及堂聞其聲/而還曰豺狠之聲是必䘮羊舌氏遂不視之)陳嬰母¶
(秦末天下兵起嬰亦起衆母曰自吾為汝家婦長見/貧賤卒富貴不祥不如以兵屬人事成少受其利)王¶
<pb:KR3k0008_WYG_018-23a>¶
經母(魏王經為尚書髙貴鄉公欲討司馬文王經及王/沉王業謀經諫以魯昭公不忍季氏卒有乾侯之)¶
(禍沉業馳出告文王經獨不告被収辭母母顔色不變/笑而應曰人誰不死恐不得死以此併命何恨之有)¶
才學(漢崔篆母師氏能通經學百氏之/言王莾寵以殊禮賜號義成夫人)崔實母(後漢崔/實母劉)¶
(氏博覧書傳寔為五原/太守有能政母助也)生徒受業(晉韋逞母宋氏父世/儒學盧壼奏就家立)¶
(講堂置生徒百二十人隔紗/幔受業號文宣君侍婢十人)智略(何無忌母劉氏弟牢/之為桓𤣥所殺常思)¶
(報及無忌與劉裕定謀夜於屏風内制檄劉氏以器覆/燭窺之泣曰我不如東海呂母既孤其誠常恐哀促其)¶
(夀/)養前妻子(羊祜前母孔融女兄發初與祜同母兄弟/俱病祜母度不能两存乃専心於發遂淂)¶
(濟/也)截髮待客(陶侃字士衡孝㢘范逵嘗過侃時倉卒無/以待客母謂侃曰汝但留賔客吾為計乃)¶
<pb:KR3k0008_WYG_018-23b>¶
(截髮為䨇鬃賣易酒殽極豊偹歡樂従/者亦過望逵至京師稱述侃侃遂知名)罵賊而死(楊阜/字義)¶
(山㕘冀州軍事馬超攻破冀城殺刺史阜外兄姜叙屯/厯城阜見叙母説冀中事責叙不討賊叙母慨然救叙)¶
(與阜起兵超禽得叙母母罵/超殺之太祖下詔褒美之)遺母鮓(陶侃母諶氏侃少/為縣吏嘗監魚池)¶
(以魚鮓遺母母封鮓責之曰爾以/官物遺我不能益我乃増吾憂耳)　惡母母嚚(舜/)不安¶
其室(衛之滛風流行雖有七子之母/猶不能安其室言欲去嫁也)許穆夫人公子頑¶
烝於宣姜生也　掇蜂之譖(伯竒後母令竒掇蜂因而/譖之其父尹吉甫乃逐之)¶
(欲罪/也)寤生遂惡(鄭公公寤生驚姜氏遂惡/之後遂復為母子如初也)棄子(路有飢/婦人抱)¶
(子棄草/間文選)棄女堤下(宋芮司徒生女子赤而毛棄之/恭姬之妾取以入名之曰棄)棄於¶
<pb:KR3k0008_WYG_018-24a>¶
冰上(史記姜嫄踐巨人跡而孕生子為不祥棄之/冰上飛鳥以翼覆之故名棄周祖后稷也)新息¶
婦人殺子(後漢賈彪為新息令人貧困多不養子彪嚴/為制與殺人同罪城南有盜害人城北婦人)¶
(殺子彪出案掾吏欲引南彪怒曰賊害人/此有常理母子相殘逆天違道遂先北也)慈㓜(周/禮)棄子¶
(後漢龎參妻棄/前妻子於井)畜我不卒(父兮/母兮)　姙孕生育(既生既育/比予于毒)¶
嗣續(以嗣/以續)續莫大焉(父母/生之)夢蘭(鄭文公有賤妾燕姞夢/天使與已蘭曰以是為)¶
(爾子既而文公與之蘭而御之曰/妾不才幸而有子將不信敢徴蘭)椒聊之實(繁衍/盈升)芣苢¶
(婦人樂有子也采/采芣苢薄言掇之)男子之祥(吉夢維何維熊維羆男子/之祥維虺維蛇女子之祥)¶
弄璋弄瓦(乃生男子載衣之裳載寢之牀載弄之璋其/泣喤喤乃生女子載寢之地載衣之禓載弄)¶
<pb:KR3k0008_WYG_018-24b>¶
(之/瓦)贈鯉(孔子子生三月有贈鯉魚/者乃名子曰鯉字伯魚)珠生老蚌(孔融與韋/端書曰不)¶
(意雙珠生/于老蚌)繼體承家(繼代/保家)有文在手(傳宋武公生仲子/有文在其手曰為)¶
(魯夫人故仲子歸于我又邑姜方娠太叔夢帝/謂己子召曰虞乃生有文在手曰虞遂以名之)同物(傳/云)¶
(桓公是其生也與吾同物/命之曰同謂同日生也)三月(禮子生三月/而父名之)聞聲不視¶
(叔向娶夏姬之女生子伯石其母及堂聞其/聲曰豺狼之聲是必喪羊舌氏遂不視之)聞聲觀狀¶
(椘司馬子良生子越椒良兄子文曰必殺之是子也熊/虎之狀豺狼之聲不殺必滅若敖氏矣良不可後果滅)¶
(若敖/氏)掌上之珠　懸弧之慶(男子初生以桑弧蓬矢六/射天地四方示男子有事)¶
(於四方又男女生男子設桑弧蓬/矢於門左女子設帨於門右也)月辰(禮妻將生子及/月辰居側室夫)¶
<pb:KR3k0008_WYG_018-25a>¶
(使人日再問之至于生子/復使人問之諸侯之禮也)翦髮(子生三月之未擇日翦/髮為鬌男角女羇委則)¶
(男左女右/鬌遺髮也)負髮(子生三月始負子/以桑弧蓬矢射也)父母全而生之孩而¶
名之(子生三月妻以子見夫入門升阼階妻抱子出升/自西房父執子之右手父母全而撫其首也皆諸)¶
(侯之/禮)食母(禮諸侯冢子生卜士之妻大夫之妾使食/之大夫之子有食母士之妻自養其子)庶¶
人(禮庶人無側室生子及月辰夫出居羣室其問之與/子見父之禮無以異也子既生見父父必循其首也)¶
厥初之生(有後/之慶)寢牀(見上/注)婦孕不育(易/)乃多女災(孕者/傷也)¶
胎夭多傷胎生者不殰卵生者不殈(殰敗也/殈裂也)毛者孕育¶
(禮/)能育　不坼不疈無災無害(謂姜嫄生后稷也/疈音芳&KR0008;反毛詩)似已¶
<pb:KR3k0008_WYG_018-25b>¶
(莊子厲人生子恐其似已/夜生取火視之厲醜人也)三歳不孕(易/)誕彌厥月先生¶
如逹(樂羊子言/易産姜嫄)彌月不遲(彌終也十月/生子不遲)接子(凡接子擇/日冢子則)¶
(太牢謂天子世子太牢庶/人特豚士特豕大夫少牢)緩帶(榖梁一人生/子三人緩帶)賜酒(句踐/令有)¶
(娩者以告公令醫守之生男壷酒一犬生女/壺酒一豚生三人公與之乳母二人與之餼)給復(漢書/民產)¶
(子復/二嵗)胎教榖(後漢章帝賜姙者胎教榖/三斛夫復一嵗著於令)神光(應嫗生四/子見神光)¶
(照室試探之乃得黄金/諸子宦學竝有才名)兆叶熊羆(慶傳/嗣續)從在手之文徇¶
徴蘭之請(名/子)雙生梁嬴(見下過/斯注)居上為兄(公羊言古人/尚質䨇生以)¶
(後生者居上/取以為兄)則百斯男(詩太姒嗣徽/音則百斯男)螽斯(子孫衆多/宜爾子孫)陸¶
<pb:KR3k0008_WYG_018-26a>¶
終生六子(史記陸終氏生六/子拆剖而生焉)不夫而孕(列子曰思女/不夫而孕)又¶
(漢書哀牢夷者其先有婦名紗壹居牢山捕魚/水中觸沉木若有感因懷姙十月産子十人)産驚死¶
(酈炎字文勝好學風病恍忽至孝母憂其疾發/動妻始産而驚死妻家訟之不能理死獄中)棄之不¶
死(韓朗字伯竒生三日遭亂弃於荆棘數日兵/解母往視之有氣息乃収飬及長舉為孝㢘)居然生¶
子(姜嫄無人道/居然生后稷)鬻子之閔斯(鬻雉也雉/之病也)脩已(背坼而/生禹)簡¶
狄(胷剖而/生契)生齒(家語男子八月/生齒七歳而齓)墮地(范曄母如厠而生/華額為塼傷因小)¶
(字/塼)天地相應乃得化淳男女匹配乃得化生陰陽不對¶
生可得乎(易損/卦注)過期(梁嬴孕過期卜將生一男一女男/為人臣女為人妾過期謂十月不)¶
<pb:KR3k0008_WYG_018-26b>¶
(生/)　遺腹小同(鄭𤣥别傳曰𤣥子為孔融吏舉孝㢘融/被圍往赴難被賊害有遺腹子以丁夘)¶
(日生𤣥以丁夘歳/生故名曰小同)李陵(漢書李廣子當户當户早卒/有遺腹生子陵有廣之風烈)泗¶
水王(漢泗水戴王前薨無嗣國除後宫有遺腹子煖相/内史不奏言上聞而憐之立煖為泗水王相内史)¶
(皆下/獄)　出母白也之母(子思曰為伋也妻是為白也母/不為伋也妻是不為白也母故)¶
(孔氏不喪出母/自子思始也)不喪(見上/注)子上之母(禮曰子上之母死/而不喪問諸子思)¶
(曰昔者子之先君子喪出母乎曰然子之不使白也䘮/之何也子思曰吾先君子無所失道道隆則從而隆道)¶
(汚則従而汚伋則安能為伋也妻云云/注為禮出母期父卒為父後者則不服)無服(禮為父後/者為出母)¶
(無服之云不敢以/私喪廢宗祀之禮)慰心　凱風(羙孝子也衞之滛風流/行雖有七子之母猶不)¶
<pb:KR3k0008_WYG_018-27a>¶
(能安其室故美七子能盡其孝道以/慰母心詩曰有子七人莫慰母心)辭母不顧(吳駱統/字公緒)¶
(母改適為華歆小妻統時八歳遂與親客歸㑹稽其母/送之拜辭上車面西母不顧泣于後御者曰夫人猶泣)¶
(統曰不欲増母/思乃不顧也)　母賤子貴(史記姑布子卿見無恤曰/此真將軍也簡子曰此母)¶
(賤翟婢也子卿曰天/之所授雖賤必貴)母微(裴秀母妾也秀年十八有令/望而嫡母猶妬令秀母進饌)¶
(於客賔見並拜之母曰/㣲賤如此應為小兒矣)不聘(傳聲伯之母不聘穆姜/曰吾不以妾為姒也)¶
後母織屨給子(漢翟方進為小吏蔡文伯有封侯骨西/至京師受經後母隨之長安織屨以給)¶
(子射策/甲科)迎後母不至(漢何武後母在遣使迎㑹盗賊留/乆不至哀帝策免曰君孝聲不聞)¶
(其上/印綬)事逾謹(後漢馮衍子約年十嵗後母惡/之因夜行毒而約敬事逾謹)旁無几杖¶
<pb:KR3k0008_WYG_018-27b>¶
(胡廣/見上)雙魚躍出(晉王祥繼親朱氏欲生魚祥觧衣將剖/冰冰觧雙魚躍出又思黄雀炙有數雀)¶
(飛入幕中庭有丹柰母/令守之風雨抱樹而泣)羊祜母(羊祜前母孔融女生兄/發初與祜同母兄承同)¶
(得病祜母度不能两/存乃專心飬發得濟)不肯隨之官(傳咸為州繼母杜氏/不肯隨咸之官表觧)¶
(職又䘮繼母/見下注中)官舎設靈(傳咸繼母喪以無兄/弟乃使官舍設靈坐)誣盗(閻纉/後母)¶
(誣纘盗父時金訟於有司被清議所棄十年/無怨色孝謹不怠母意觧乃移中正復品)蒲麻紵衣¶
(王延後母以蒲麻與延紵衣姑問之不言夏扇枕席冬/以身温母愛魚求不淂杖之流血叩而哭忽有一魚長)¶
(五尺躍出水母食之積日/不盡扵是撫之如己之子)逐不能去(薛包字孟常後母/憎包分出之包日)¶
(夜號泣不能去被打不得已廬於舍外旦入而洒埽父/怒又逐之乃廬於里門晨夜不廢積嵗餘父母慙而還)¶
<pb:KR3k0008_WYG_018-28a>¶
(之後六年服/喪過乎哀戚)慈愛(程文矩妻穆姜有二男而前妻有四/子四子以母非所生憎毁日積而穆)¶
(姜撫字益隆衣食皆兼倍所生文矩卒㦯謂母曰四子/不孝何不分母曰方以義𨗳之使善及前妻長子興遇)¶
(病困母親調藥餌㤙情篤宻久乃瘳謂三弟曰繼母慈/仁我曺過深矣遂將三弟詣南鄭獄陳母之徳狀已之)¶
(過乞就刑縣言於郡郡守表異/其母蠲徭遣四子許以脩革)託疾求和(楊厚守仲植/母與前妻子)¶
(博不相安厚年九嵗思令和親乃託疾不/言不食母知其旨懼然後改意㤙飬加篤)諫母(王祥弟/覽字𤣥)¶
(通母朱氏遇祥無道覽數歳見祥被撻輒流涕抱持及/長每諌母少止使祥非理覧亦與焉虐使祥妻覧妻亦)¶
(趍往祥漸有時譽朱深疾乃酖祥覧知取酒祥亦/争之不與朱遽翻之後母食覧必嘗之朱意乃止)孔杜¶
羔(母更兵亂不知所之羔毎憂號終日及兄兼為/澤潞判官鞠獄有媪辨對不凡乃羔母得奉飬)以母¶
<pb:KR3k0008_WYG_018-28b>¶
子天性為言(狄仁傑陛下欲三思為後且姑姪與母子/孰親毎以母子天性為言后雖忮忍不能)¶
(無感故卒/復唐嗣)賢明(鄭善果母崔賢明曉政治嘗坐閣内聼/善果處决㦯當理則悦有不可則引至)¶
(牀下責/愧之)治家嚴(蕭俛母韋賢明治家嚴俛/雖宰相侍左右如褐衣)問計於母(王/義)¶
(方拜御史且疾當世附離匪人以欺朝廷内决劾奏意/得罪問計于母母曰昔王母伏劔成陵之誼汝能盡忠)¶
(吾願之/死不恨)賢操(崔𤣥暐母盧有賢操常戒𤣥暐曰吾聞姨/兄辛𤣥馭云子姓仕宦有言其貧寠不自)¶
(存此善也若貲貨盈衍惡也吾嘗以為確論比見親表/仕者務多財以奉親而親不究所従来必出于禄&KR0338;則)¶
(善如其不然何異盗乎若今為吏不能忠清無/以戴天履地宜識吾意故𤣥暐所守以清自名)王琚(始/為)¶
(中書侍郎母居洛陽来京師讓琚曰爾家上世皆州縣/職今汝無攻城野戰勞以謟佞取容海内切齒吾恐汝)¶
<pb:KR3k0008_WYG_018-29a>¶
(家墳墓無人復掃/除也琚卒不免)義先國家(桓彦範誅二張也初將起/事告其母母曰忠孝不並)¶
(立義先國/家可也)問所安(張鎰華原令盧摐以公事譙責邑人/齊令詵宦人也䘖之結摐罪鎰案驗)¶
(當免官有司承風以死論鎰不直之乃白其母曰今理/摐摐免死而鎰坐貶黜則負官貶則為太夫人憂敢問)¶
(所安母曰兒無累於道吾所安也遂/執正其罪摐得流鎰貶撫州司户)訟其子不孝(五代/史安)¶
(重榮拜成徳軍節度使有夫婦訟其子不孝重榮㧞劔/授其父使自殺之其父泣曰不忍也其婦從旁詬罵奪)¶
(其劍而逐之問之乃繼母也/重榮叱其母出従後射殺之)躬加訓導(顔真卿師古五/世從孫少孤母)¶
(商躬加訓導既/長博學工辭章)訓教諸子(李景譲母鄭治家嚴躬訓教/諸子始貧乏時治墻得積錢)¶
(僮婢奔告母曰士不勤而禄猶灾其/身况無妄而得我何取亟使閉坎)箠敕(同上為浙西/觀察使母問)¶
<pb:KR3k0008_WYG_018-29b>¶
(行日景譲率然對有日鄭曰如是吾方有事未及行盖/怒其不嘗告也且曰已貴何庸母行景譲重請罪乃赦)¶
(雖老猶加箠敕已起欣欣如初嘗怒牙將杖殺之軍且/謀變母欲息衆讙召景譲責将鞭其背吏大恐再拜請)¶
(不許皆泣謝乃/罷一軍遂定)授經(薛播早孤伯母林通經史善/属文射授經諸子及播兄弟)訓道¶
有方(楊憑少孤其母訓道有方長/善文辭與弟凝凌皆有名)母憂(潘孟陽初為侍/郎年未四十其)¶
(母謂曰以爾之材而/位丞郎使吾憂之)矮子(李建母憐其孝每字之曰矮/子勸吾食吾輒飽進藥吾意)¶
(其/瘳)母不肯去鄉里(張九齡為冀州刺史以母不/肯去鄉里表换洪州都督)免為官¶
婢(嚴武卒母哭且曰而今/而後吾知免為官婢矣)事後母(栁公綽事後母薛謹/甚雖姻屬不知非薛)¶
(所/生)善訓子(栁仲郢母韓即臯女也善訓子故仲郢㓜而/能嗜學嘗和熊膽丸使夜咀嚥以助勤長工)¶
<pb:KR3k0008_WYG_018-30a>¶
(文著尚書二十/四司箴本傳)親導母輿(崔邠為太常卿故事太常視/事大閱四部樂都人縱觀邠)¶
(自第去㡌親導母輿公卿/見者皆避道都人榮之)廻班候夫人(趙隐既執政它/宰相及百官皆)¶
(詣第升堂慶母嵗時公卿必多許懿宗誕日宴慈恩寺/隐等侍母以安輿臨觀宰相方率百官拜㤙於廷即廻)¶
(班候夫人起居/縉紳以為榮)迎還京師(陸贄久之不得宰相還京但/為中書舍人母韋猶在江東)¶
(帝遣中人/迎還京師)不聞無母之人(王潮王緒劉行全南走初以/糧少故兼道馳約軍中曰以)¶
(老孺従者斬潮與弟審邽審知奉母以行緒切責潮曰/吾聞軍行有法無不法之軍對曰人皆有母不聞無母)¶
(之人緒怒欲斬其母三子同辭曰事母/猶事将軍也殺其母焉用其子緒殺之)劉𤣥佐母(貴母/尚在)¶
(賢婦人也常月織絁一端示不忘本数教敕𤣥佐盡臣/節見縣令走庭中白事退戒曰長吏恐懼卑甚吾思而)¶
<pb:KR3k0008_WYG_018-30b>¶
(父吏於縣亦當爾而據案當之何/安乎𤣥佐感悟故待下益加禮)不貽親憂(劉禹錫出/為播州刺)¶
(史詔下御史中丞裴度為言播極逺猿狖所宅禹錫母/八十餘不能往當與其子訣恐傷陛下孝治請稍内遷)¶
(帝曰為人子者當謹事不貽親憂若禹錫望它人尤不/可赦度不敢對帝改容曰朕所言責人子事終不欲傷)¶
(其親乃/易連州)遊獵以所獲饋母不食(趙武孟少逰獵以所獲/饋其母泣曰汝不好書)¶
(而敖蕩吾安/望哉不為食)楊収母長孫(七嵗而孤母/長孫親授經)母躬訓教(孔若/思早)¶
(孤其母躬訓教/長以博學聞)為母執轡(五代張遂清嘗為淄州刺史/迎其母及郊遂清為母執轡)¶
(行數十里州/人以為榮)臨政問法如何(同上馬全節事母至孝其/臨政治事必問法如何)¶
湯餅客(劉禹錫送張盥童子赴舉詩云爾生始懸/弧我作坐上賔引箸舉湯餅祝詞天麒麟)滿孺¶
<pb:KR3k0008_WYG_018-31a>¶
月(安樂/公主)&KR0221;而鞭之(崔衍父倫衍繼母不慈倫自吐蕃歸/李敝衣以見問故曰衍不吾給倫怒)¶
(召衍将&KR0221;而鞭之衍涕泣無所陳弟殷趍白衍/所廩舉送夫人所尚何云倫悟由是譛無入)長為母¶
所訓(江南野史彭昌世習儒學/長為母所訓遂習先業)逺𫝊冬笋味更覺綵衣¶
春(杜甫賀正/夫人加㤙)芬芳孟母鄰(同/上)¶
　¶
　¶
　¶
　¶
<pb:KR3k0008_WYG_018-31b>¶
　¶
　¶
　¶
　¶
　¶
　¶
　¶
　白孔六帖卷十八¶
