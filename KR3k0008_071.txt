# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.442927
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷七十一
<pb:KR3k0008_WYG_071-1a>¶
欽定四庫全書¶
　白孔六帖卷七十一　　唐　白居易　原本¶
　　　　　　　　　　　宋　孔　傳　續撰¶
　　侍中(一/)　　　　中書令(二/)¶
　　尚書令(三/)　　　太師(四/)¶
　　太傅(五/)　　　　太保(六/)¶
　　太尉(七/)　　　　司馬(八/)¶
　　司徒(九/)　　　　司空(十/)¶
<pb:KR3k0008_WYG_071-1b>¶
　　門下侍郎(十一/)　中書侍郎(十二/)¶
　　僕射(十三/)　　　樞宻(十四/)¶
　　左右丞(十五/)¶
　　　侍中(一/)¶
白貂蟬之貴金貂之寵(漢書曰侍中以金蟬貂冠也/金取堅蟬取潔貂取温也)㗋¶
舌之司(應瑗曰侍中/㗋舌萬機)珥貂(即貂/冠也)佩璽(見漢/官)入侍帝帷出¶
負國璽(侍/中)親侍帷幄(山濤爲侍中/親侍帷幄)血湔御衣(晉嵇紹爲/侍中王師)¶
(敗百官皆奔惟紹不去被害于帝側血湔御衣/及定左右欲浣之帝曰此嵇侍中血勿令去也)七車(漢/武)¶
<pb:KR3k0008_WYG_071-2a>¶
(時張寛爲侍中從行車/第七車有對星之事)三代(漢慿魴字老孫父子/兄弟三代爲侍中)七葉¶
(金張之家七/葉爲漢侍中)鵕䴊(漢書侍中皆冠鵕䴊戰國䇿/曰秦始皇破趙得以賜侍中)重席(戴/慿)¶
(事見講/論門)四代(晉呉郡陸仲元晉太尉玩曽孫也自玩至/仲元四代爲侍中時人方之金張二族也)¶
宻近(應劭漢官儀曰侍中周官也侍中便蕃左右與帝/升降卒思近對拾遺補闕百寮之中莫宻於兹也)¶
桑宏羊(年十三/爲侍中)辟強(留矦子張辟強/爲侍中年十五)從容諷諫(張衡拜/侍中恒)¶
(居幄内從容諷/諫拾遺左右)漢尊儒學選在戴慿(晉任忠貞/事先嵇紹)居金貂¶
之貴孔門下省侍中二人正二品掌出納帝命相禮儀¶
凢國家之務與中書令参總而顓判省事(百官/志)自露布¶
<pb:KR3k0008_WYG_071-2b>¶
以上乃審其餘覆奏畫制可而授尚書省(行幸則負寳/而從版奏中)¶
(嚴外辨還宫則請降輅&KR0281;嚴皇帝齊則請就齋室将奠/則奉玉幣盥則奉匜取盤酌罍水賛洗酌泛齊受虗爵)¶
(進福酒皆左右其儀饗宗廟進瓉而賛酌鬱酒既祼賛/酌醴齊藉田則奉耒四夷朝見則承詔勞問臨軒命使)¶
(冊皇后太子則承詔降宣命慰問聘召則涖封題發驛/遣使則給魚符凢官爵廢置刑政損益授之史官既書)¶
(復涖其記注職事官六品以下進/擬則審其稱否而進退之百官志)武徳元年改侍内曰¶
納言三年曰侍中龍朔六年改門下省曰東䑓侍中曰¶
左相武后光宅元年曰納言垂拱元年改門下省爲鸞¶
䑓開元元年曰黄門省侍中曰監天寳元年曰左相(同/上)¶
<pb:KR3k0008_WYG_071-3a>¶
平治尚書省滯訟(魏徴為侍中尚書省滯訟不决者詔/徴平治徴素不習法但存大體處事)¶
(以情人人悦/服進鄭國公)帝嗟其言(王珪遷侍中它日進見有美人/侍帝側本廬江王媛&KR0078;也帝指)¶
(之曰廬江王不道賊其夫而納其室何有不亡乎珪避/席曰陛下以廬江王是耶非耶帝曰殺人而取其妻乃)¶
(問朕是非何也對曰臣聞齊桓公之郭問父老曰郭何/故亡父老曰以其善善而惡惡也公曰若子之言乃賢)¶
(君也何至於亡父老曰不然郭君善善而不能用惡惡而/不能去所以亡今陛下知廬江之亡其姬尚在竊為陛)¶
(下以為是審知其非所謂知/惡而不去也帝嗟美其言)恐女謁用事大臣隂謀(張/行)¶
(成遷侍中兼刑部尚書晉州地震不息帝問之對曰天/陽也君象地隂也臣象君宜動臣宜静今静者顧動恐)¶
(女謁用事大臣隂謀又諸王公主參承起居或伺間隙/宜明設防閑且晉陛下夲封應不虗發伏願杜未萌帝)¶
<pb:KR3k0008_WYG_071-3b>¶
(然/之)位上衮(竇懷貞再遷侍中方太平公主干政傾已附/離日視事退輙詣公第刺取所欲睿宗為金)¶
(仙玉真二公主營觀費鉅萬諫者交䟽不止惟懷貞勸/成之躬䕶後作族弟維鍌諫曰公位上衮當思獻可替)¶
(否輔天子而計較尾木雜厠工匠間使海/内何所瞻仰乎不答督繕益急傳三十四)諸司奏議悉¶
心糾駮(張文瓘後拜侍中兼太子賔客諸司奏議悉心/糾駮故帝委之或時移疾它宰相奏事帝必問)¶
(與文瓘議未若不者曰徃共籌之/或曰已議則皆報可傳三十八)諷獵(魏知古先天中/為侍中從獵渭)¶
(川獻詩以諷乎制褒荅并賜物五/十叚明年封梁國公傳五十一)不可以賞功(張九齡/范陽節)¶
(度使張守珪以斬突可汗功帝欲以為侍中九齡曰宰/相代天治物有其人然後授不可以賞功國家之敗由)¶
(官邪也帝曰假其名若何對曰名噐不可假/也有如平束北二㓂陛下何以加之遂止)請出二息¶
<pb:KR3k0008_WYG_071-4a>¶
補外(源乾曜進位侍中建言大臣子并求京職俊乂率/仕外官非平施之道臣三息俱任京師請出二息)¶
(補外以示自近始詔曰乾曜身率庻僚以譲既請外其/子又復下遷傳不云乎范宣子譲其下皆讓晉國之人)¶
(於是大和道之或行仁豈逺哉其令文武官父子昆仲/三人在京司者分任于外由是公卿子弟者皆出補列)¶
(傳五/十二)賜妓樂奉朝請(馬燧拜司徒兼侍中賜妓楽奉朝/請而已與李晟皆圗像凌煙閣九)¶
(年卜月自來朝詔無拜時李晟已卒帝顧曰尚記與太/尉晟俱來邪今乃獨見公因悲涕燧亦疾而仆帝親掖)¶
(之詔左右扶去/送至陛遂乞骸)倚侍中如衡華(蜀人見継岌請留崇韜/鎮蜀從襲䓁因言崇韜)¶
(有異志繼岌謂崇韜曰陛下倚侍中如衡華尊之廟堂/之上期以一天下而制四夷必不棄元老於蠻夷之地)¶
(此事非千敢知/也五代史十四)賜宸扆台衡二銘(馬燧事/見銘門)特免十死(劉/幽)¶
<pb:KR3k0008_WYG_071-4b>¶
(求拜侍中璽詔曰頃王室不造中宗厭代戚孽專亂将/愪社稷朕與王公皆幾于難幽求處危思奮翊賛聖儲)¶
(協和義士震殄元惡國家之復存繄幽求是賴厥庸茂/焉朕用嘉之雖胙已土宇而賦入未廣昔西漢行封更)¶
(擇多戸東京定賞復増大邑宜加賜實封二百户子/子孫孫傳國無絶特免十死銘諸鐡劵以傳其功)得¶
蒲萄不食(陳逹叔事/見蒲萄門)頡利懼而走(楊恭仁收黄門侍郎/尋為凉州總管就加)¶
(納言突厥頡利率衆數萬獵其境恭仁應/機設拒張疑屯虗幟示之頡利懼而走)諫金塗九鼎¶
(九鼎欲成用黄金塗之納言姚璹曰鼎/者神噐貴在質朴豈待塗金為符曜耶)請率先百官出¶
任刺史(張安中則天嘗與宰臣議及州縣官吏納言李/嶠等奏曰臣等謬膺大任不能使兵革止息倉)¶
(府殷盈戸口尚有逋逃官人未免貪濁風夜惶懼不知/啟處㐲思當今要務莫過富國安人富國安人之方要)¶
<pb:KR3k0008_WYG_071-5a>¶
(擇刺史竊見朝廷物議英不重内官輕外職毎除授牧/伯皆再三披訴比來所遣外任多是貶累之人風俗不)¶
(澄實由於此臣等請輟近侍率先具寮韋嗣立對曰臣/以庸愚謬膺奨懼承乏外臺庻當盡節於是帶夲官撿)¶
(挍汴州刺/史舊史)真宰相(韋安石知納言時二張武三思寵横/安石數折辱之㑹侍宴殿下易之引)¶
(蜀商宋覇子等博塞后前安石跪奏商等賤類不當戲/殿上顧左右引出坐皆失色后以安石辭正改容慰勉)¶
(鳳閣侍郎陸元方自以為不/及退告人曰韋公真宰相)陛下負臣臣不負陛下(珪/遷)¶
(侍中帝使祖孝孫以樂律授宫中音家妓不進數被讓/珪與温彦博同進曰孝孫脩謹士陛下使教女樂又責)¶
(譙之天下其以士為輕乎帝怒曰卿皆我心腹乃附下/罔上為人㳺説邪彦博懼謝罪珪不謝曰臣夲事前宫)¶
(罪當死陛下矜其性命引至樞宻責以忠効今疑/臣以私是陛下負臣臣不負陛下帝黙然慙遂罷)韓宏¶
<pb:KR3k0008_WYG_071-5b>¶
以功加(韓宏宣武節度憲宗用兵淮西拜宏行/營都統使扞両河元濟平以功加侍中)上書戒¶
中宗(中宗復位以桓彦範為侍中上書戒帝曰伏見陛/下臨朝視政皇后必施帷殿上預聞政事臣愚謂)¶
(古王者謀及婦人皆破國亡身傾輈繼路且以隂承陽/違天也以婦凌夫違人也違天不祥違人不義故書曰)¶
(牝雞之晨惟家之索易曰無攸遂在中饋言婦人不得/預外政也伏願上以社稷為重令皇后無居正殿干外)¶
(朝深居宫掖修隂/教以輔佐天子)挺直(安樂公主舘第成中宗臨幸宴/從官賦詩御史大夫知政事李)¶
(日知卒章獨以規戒睿宗他日謂曰嚮時雖/朕亦不敢諫非公挺直何能爾即拜侍中)焚藁(高儉/為侍)¶
(中進上詳整允有獻納縉紳皆属以/日奏議未嘗不焚藁家人無見者)甚得大臣體(郝處/俊為)¶
(侍中自參綜朝政毎與上言議必引經籍/多所匡益甚得大臣之體以應對舊史)諫廢王后(韓/瑗)¶
<pb:KR3k0008_WYG_071-6a>¶
(進侍中兼太子賔客后之廢瑗雪泣言曰皇后乃陛下/在藩時先帝所娶今無罪輙廢非社稷計不納明日復)¶
(諫曰王者立后配天地象日月匹夫匹婦尚知所擇况/天子乎詩云赫赫宗周褒姒滅之臣讀至此常輟卷太)¶
(息不圖夲朝親見此祸宗廟其不血食乎帝大怒詔引/去出禇遂良貶潭州都督明年瑗上言遂良受先帝顧)¶
(託一徳無二向日論事至誠懇切詎肯令陛下後堯舜/而塵史䇿哉願寛無辜以順衆心帝曰遂良之情朕知)¶
(之矣其悖戾好犯上朕責之詎有過邪瑗曰遂良社稷/臣蒼蝇㸃白傳致有罪昔㣲子既去商以亡張華不死)¶
(晉不及亂陛下富有四海安於清泰忽驅逐舊臣/遂不省察乎帝愈不聴瑗憂憤自表歸田里不報)王侍¶
中在(唐王智興曽自郡賫事赴上都宿郾城逆旅遇店/婦将産見二人入智興所寝之舍驚曰徐州王侍)¶
(中在此又曰所生子後五嵗當以金瘡死智興志之及/至期復過店問婦所生子云近因斧傷已卒矣廣記)¶
<pb:KR3k0008_WYG_071-6b>¶
　　　中書令(二/)¶
白&KR0235;池(晉荀公曾為中書監除尚書令人賀/之荀曰奪我鳳凰池諸人反相賀邪)雞樹(中書/省有)¶
(雞棲/樹)專車之貴(晉和嶠為令茍朂為監例同車嶠嫉朂/邪謟先登車專席而坐不容朂朂乃引)¶
(偹車監令異/車自此始也)隔座之榮(呉録紀隲為中書令父亮為尚/書令毎朝㑹帝以雲毋屏風隔)¶
(其坐/也)丞相之上(應劭注中書令/位在丞相之上)儒宗(晉賀循字彦先為/中書令時朝廷凝)¶
(滯皆諮焉/為世儒宗)同處機宻(晉陳淮為中書令張華為監淮與/華同處機宻而雅崇華每至直月)¶
(有詔書無大小取先示華華了/不措意華得詔書不以示准)孔中書省令二人正二¶
品掌佐天子執大政而總判省事(百官/志)凢王言之制有¶
<pb:KR3k0008_WYG_071-7a>¶
七一曰冊書二曰制書三曰慰勞制書四曰發敕五曰¶
敕㫖六曰論事敕書七曰敕牒皆宣署申覆然後行焉¶
(同/上)置降匈奴五原塞(温彦博為中書令突厥降詔議所/以安邉者彦博請如漢置降匈奴)¶
(五原塞以為扞蔽與魏徵廷争徵不勝其言天/子卒從之後突厥可汗弟結社謀反帝始悔)有决勝¶
帷幄定社稷功(房𤣥齡太宗即位為中書令第功班賞/以如晦等功第一餘皆以次叙封拜帝)¶
(顧羣臣曰朕論公等功定封邑恐不能盡無有諱各為/朕言之淮安王神通曰義師起臣兵最先至今𤣥齡等)¶
(以刀筆吏居第一臣未諭帝曰叔父兵誠先至然未嘗/躬行陣勞故建徳之南兵敗不振今元齡等有决勝帷)¶
(幄定社稷功此蕭何所/以先諸将也列傳二十)寜藉多人(薛元超帝嘗宴諸王/召元超與從容謂曰)¶
<pb:KR3k0008_WYG_071-7b>¶
(任卿中書寜藉多/人哉俄拜中書令)猶知門下省(長孫無忌檢校中書令/猶知門下省帝欲立昭)¶
(儀為后無忌固言不可許敬宗數/勸長孫無忌厲色折拒列傳三十)改后者請更擇貴姓¶
(禇遂良高宗將立武昭儀遂良諌曰吾奉遺詔若不盡愚/無以下見先帝遂良曰先帝疾執陛下手語臣曰我兒)¶
(與婦今付郷且徳音在耳何遽忘之翌日復言對曰必/欲改后者請更擇貴姓昭儀昔事先帝身接帷笫奈天)¶
(下耳目何帝羞黙遂良因致笏殿階叩頭流血曰還陛/下此笏丐歸田里帝大怒引出武后從帷後呼曰何不)¶
(撲殺/此獠)諫立武后(來濟遷中書檢校吏部尚書帝将以武/氏為后濟諫曰王者立后以承宗廟宜)¶
(擇禮義名家幽閑令淑者副四海之望稱神祗之意故/文王興姒闗雎之化蒙被百姓其福如彼成帝縱欲以)¶
(婢為后皇統中㣲其/禍如此惟陛下詳察)問馭下所宜(來濟帝嘗從容問馭/下所宜濟曰昔齊桓)¶
<pb:KR3k0008_WYG_071-8a>¶
(公出遊見老人命之食曰請遺天下食遺之表曰請遺天/下衣公曰吾府庫有限安得而給老人曰春不奪農時即)¶
(有食夏不奪蠶工即有衣由是言之省徭役馭下之宜/也於時山東役丁歳别數萬人又議取庸以償雇紛然)¶
(煩撓故濟/言及之)問天與帝異稱(邢文偉為内史后御明堂詔/文偉曰天帝一也制曰郊后)¶
(稷以配天祀文王於明堂以配上帝奈何而一對曰先/儒執論不同昊天及五方總六天帝后曰帝有六則天)¶
(不同稱固矣/文偉不能對)中書令可一日不見天子乎(王及善留拜/内史及善不)¶
(甚文而清正自持臨事不可奪有大臣節時二張怙寵/毎侍宴無人臣禮及善數裁抑之后不悦曰卿年高不)¶
(宜侍遊宴但撿校閣中及善即移病餘月后不復問及/善歎曰中書令可一日不見天子乎遂乞骸骨猶不許)¶
(改文昌左相/同鸞臺三品)以中書令執政事筆(裴炎改中書令舊宰/相議事門下省號政)¶
<pb:KR3k0008_WYG_071-8b>¶
(事堂長孫無忌以司空房元齡以僕射魏徵以太子太/師皆知門下省事至炎以中書令執政事筆故徙政事)¶
(堂於中書省/列傳四十二)自裴度以勲徳居而敏中以㤙澤進(白敏/中加)¶
(中書令自裴度以勲徳居/而敏中以恩澤進列傳)獨不詭隨(蕭至忠為侍中中/書令時楚客懷姦)¶
(植黨而韋巨源楊再思李嶠務自安無所弼正至忠介/其間獨不詭隨時望翕然歸重帝亦曰宰相中至忠最)¶
(憐我列傳/四十八)中書令幸二貟(張嘉貞初嘉貞在兵部而説/已為侍郎及皆相説位其下)¶
(議論無所譲故説不平説代其處嘉貞衘悔/謂人曰中書令幸二貟何相廹邪傳五十二)中書舍人¶
後十年為令(嘉貞其始為中書舍人崔湜輕之後與議/事正出其上湜驚曰此終其座後十年而)¶
(為中/書令)校中書令考二十四(郭子儀以身為天下安危者/二十年校中書令考二十四)¶
<pb:KR3k0008_WYG_071-9a>¶
詔乗輅謁太廟視事尚書省(李晟張延賞當國故與晟/有隙宻言晟不可持兵帝)¶
(感其言貞元三年帝坐宣政殿引見晟偹冊禮拜太尉/中書令罷其兵詔乗輅謁太廟視事尚書省賜良馬錦)¶
(綵千計傳/七十九)賜錦袍(魏元忠拜中書令當朝用事羣臣莫/敢望謁告上冢詔宰相諸司長官祖)¶
(道上東門賜錦袍給千騎四人侍賜/銀千兩及還帝為幸白馬寺迎勞之)姚崇遷紫㣲令(固/辭)¶
(寶封乃/停舊食)上事鑒十章(張九齡上事鍳十章&KR0197;/千秋金鍳録以伸諷諭)令君四俊¶
(張嘉貞所薦苗延嗣貟嘉静吕太一崔訓皆位清/要日與議政事故當時語曰令君四俊苗吕崔貟)賜詩¶
(裴度拜中書令上已宴曲/江度不赴帝賜詩見詩門)長得卿在中書(舊史薛元超/高宗時為中)¶
(書侍郎特承恩遇嘗召入與諸王同預私讌又重其文/學政理之才曽謂元超曰長得卿在中書固不藉多人)¶
<pb:KR3k0008_WYG_071-9b>¶
自舉一人(岑文夲善文辭李靖薦于帝擢中書舍人時/顔師古為侍郎自武徳以來詔誥或大事皆)¶
(所草定及得文夲號善職而敏速遇之或策令叢遽敕/吏六七人泚筆侍分口占授成無遺意師古以譴罷温)¶
(彦博為請帝曰師古綀時事長於文誥人少逮者幸得/復用朕自舉一人公毋憂乃授文夲侍郎即專典機要)¶
副貳(舊史崔沔當官正色未嘗撓汨拜中書侍郎或謂/沔曰今之中書皆是宰相承宣帝命侍郎雖是副)¶
(貳但署位而已甚無事也沔曰不然設官分職上下相/維各申所見為濟理豈可俛黙偷安而為懐禄士也自)¶
(是毎有制敕及曹事沔多所異/同張説頗不悦出為魏州刺史)¶
　　　尚書令(三/)¶
白南宫故事(後漢鄭宏為尚書令前後所有/補益政者皆著之為南宫故事)以竒才拜¶
<pb:KR3k0008_WYG_071-10a>¶
擢(後漢張安世字子儒上幸河東亡書一篋安世曰臣/識之具作其書後求得亡書相校無遺失以竒才拜)¶
(擢尚/書令)乞留宿衞(後漢尚書黄香為東郡太/守乞留宿衞拜尚書令)送不出郭(陳/蕃)¶
(字仲舉為豫章守性方聳峻不接/賔客徴為尚書令送者不出郭門)問車駕(陳嶠為尚書/令魏明帝嘗)¶
(陳車駕卒至尚書門嶠跪問曰陛下何之帝曰欲案文/書耳嶠曰此臣職分陛下不宜臨臣不稱職請黜退帝)¶
(慙而/還)八座(晉百官名尚書令僕/射六尚書為八座)獨座(後漢世祖詔尚書/令司𨽻校尉中丞)¶
(朝會皆專席而坐/京師號為三獨座)孔尚書省尚書令一人正二品掌典¶
領百官其制有六尚書(百官志/三十六)凢上之逮下其制有六¶
一曰制二曰敕三曰冊四曰令五曰教六曰符下之逹¶
<pb:KR3k0008_WYG_071-10b>¶
上其制有三一曰闗二曰刺三曰移(同/上)詔趨詣省視事¶
(郭子儀至自涇陽恩賚崇縟進拜尚書令懇辭不聼詔/趨詣省視事百官徃慶敕射生五百騎執㦸寵衞子儀)¶
(確譲且言太宗嘗踐此官故累聖曠而不置皇太子為/雍王定關東乃得授詎可猥私乎臣隳大典云云帝不)¶
(獲已許之具所譲/付史官六十二)改尚書省曰中䑓(龍朔二年改尚書/省曰中䑓廢尚書)¶
(令尚書曰太常伯侍郎曰少常伯光宅元年改尚書省/曰文昌䑓俄曰文昌都省垂拱元年曰都䑓長安三年)¶
(曰中/䑓)武徳中太宗初為秦王嘗親其職(自是闕/不復置)儀形端¶
揆(唐六/典)凢庻務(皆㑹而/决之)¶
　　　太師(四/)¶
<pb:KR3k0008_WYG_071-11a>¶
白吕尚(文王得吕尚以為太師成王/尊為太師號曰尚父世家三)周公(召公為保周/公為師相成)¶
(王為左/右書)尊敬(尊敬師傅漢詔曰國/之将興尊師重傅)青蓋車(董卓為太師/乗青蓋車三)¶
(公御史大夫已下/皆拜後六十二)靈夀杖(平帝拜孔光為太師毎朝賜/靈夀杖十日賜食前五十一)¶
冠三公之首(為百揆/之儀)教事(師也者教之以事/而喻諸徳也禮六)蔚為帝師¶
(文/選)周寵元勲任先吕尚(漢崇碩徳/選在孔光)當至聖之朝(居太師/之任)¶
出則有師(禮/)問道(帝入太學承師/問道大戴禮)天遺(文王卜畋史卜/卦曰非熊非羆)¶
(天遺汝/師六韜)布衣足矣(張良曰為萬户侯帝王師/布衣足矣出世家二十五)張禹(以論/語教)¶
(授成帝前/五十一)赫赫師尹民具爾瞻(詩/)孔天子所師法(太師/太𫝊)¶
<pb:KR3k0008_WYG_071-11b>¶
(太保各一人為三師三師天子所師法/無所縂職非其人則闕百官志三十八)仰為元老(馮道/周太)¶
(祖拜道太師兼中書令道少能矯行以取稱於世及為/大臣尤務持重以鎮物事四姓十君益以舊徳自處然)¶
(當世之士無賢愚皆仰道為元老/而喜為之稱譽五代史五十四)唐制置太師(以師範/一人儀)¶
(型四/海)太師官之極(五代後唐天/成三年詔)訓導之官(唐六典三師/訓導之官也)¶
(其名即周之三公然非/道崇重則不居其位)贈(天寳以前唯以其官贈長孫/禎武獲竇毅韋元貞張説裴)¶
(光庭而/已通典)¶
　　　太傅(五/)¶
白周畢(周成王即位周公畢/公竝為太傅史紀四)禹彪(鄧禹鄧彪並為太/傅後漢三十四)聽¶
<pb:KR3k0008_WYG_071-12a>¶
政(鄧彪為太傅和帝㓜百官總已聽/於彪恩寵之異莫之與比後紀四)横劒(趙喜為太傅/皇太子諸生)¶
(尊卑無别喜乃横劒/正色以正之後十六)絶席(禹字伯逹遷太傅朝夕進食/與三公九卿絶席也後三十)¶
(四/)賜杖(世祖即位卓茂以徳行見求時年/七十餘拜太傅賜几杖後十五)奪服(奪服以/毋憂自)¶
(乞聼以太傅行丧三年詔/賜牛酒奪服後二十七)嗜鮑魚(賈誼曰文王使太公/望傅太子發嗜鮑魚)¶
(太公不與文王曰何以不與公曰禮鮑/魚不登于俎豈有非禮而養太子哉)王陵(王陵為太/傅漢書)¶
周寵元勲(任先/吕尚)漢崇碩徳(選在/王陵)乗輿(鍾繇事/見上注)陳蕃(靈帝/䇿書)¶
(以陳蕃為太/傅後五十六)臨軒懸樂(見三/公門)孔傳之徳義(通典太傅古/官注云傅傅)¶
(之徳/義也)杜重威(檢校太師/守太傅)¶
<pb:KR3k0008_WYG_071-12b>¶
　　　太保(六/)¶
白召公(召公為/保書)贈刀(見三/公注)賜絹(咸寜二年制故太保王/祥司空王基各賜絹五)¶
(百匹晉/録云)保也者(慎其身以輔翼之而/歸諸道者也禮六)當垂拱之代(居論/道之)¶
(司/)輔翼(見/上)入則有保(禮/)闕朝(王祥自休徴為大保中丞/侯光上言祥久疾闕朝㑹)¶
(詔曰太保所毗倚以隆道/引理非有司所得議晉三)周籠元勲任先邵奭(晉推碩/徳選在)¶
(王/祥)孔止李順節班見百官(孔緯進兼太保時天武都頭/李順節䟽暴人也以浙西節)¶
(度使兼平章事䑓史白已謝當班見百官緯判止之明/日順節盛服至則無班怏怏去它日見緯以為言緯曰)¶
(固疑公見望也且百辟卿士天子廷臣班見宰相以宰/相為之長公提天武健兒據堂授禮安乎子欲用之去)¶
<pb:KR3k0008_WYG_071-13a>¶
(都頭乃可順節慙縮/不敢言列傳八十八)竇季謀(天實以前唯以其官贈/竇季謀一人而已通典)即¶
其家拜(五代趙光逄以司徒致仕天成/中即其家拜太保封齊國公)¶
　　　太尉(七/)¶
白秦官(太尉秦官掌/武事漢書)掌罰郊社(大尉掌四方兵事行掌/罰郊社之事百官志)¶
張禹在位三世(忠孝/彌篤)牟融典職六年(勤勞/不息)雲屏(永和五/年鄭宏)¶
(代鄧彪為太尉舉第五倫為司空毎正朝見宏曲/躬自卑帝知致雲母屏風分隔其間後二十三)錦被¶
(朱寵為太尉食脱粟飯布/被上賜錦被肉米不取之)布被(李固常盖布/被所食麥飯)麤飯(司馬/包為)¶
(太尉常/食麤飯)厚重(周勃為太尉/為人厚重)安劉(高祖曰周勃厚重少文/能安劉者必勃也可使)¶
<pb:KR3k0008_WYG_071-13b>¶
(為太/尉)貞廉(楊乗貞廉曰我有/三不惑為太尉)四世(楊震秉賜彪/四世為太尉)讓位(陳/蕃)¶
(拜太尉譲於胡廣王暢等臨朝/歎曰黃憲在吾不敢先佩印綬)漢寵元勲任先周勃(晉/尊)¶
(碩徳選/在王祥)不通州縣書(王寵為太尉在位非公事不通州/縣書其所辟命皆是海内之長者)¶
父來(張酺為太尉父尚在酺每一遷轉乃一到洛父來/適會正臘公卿罷朝俱賀奉酒上夀極歡人莫不)¶
(榮/之)禮錢(太尉劉虞譲位於羊士靈帝為三公皆㡏禮錢/千萬有舉緼袍示之曰臣有唯此而已遂不拜)¶
輸西園(曹嵩靈帝時貨賂中官又輸/西園一萬億故位至太尉也)臨軒懸樂(見上/注)辭¶
(劉寳拜太尉自陳年老固辭/上不許賜几杖宅一區不朝)孔唐興太尉惟七人(李徳/裕䇿)¶
(功拜太尉進封趙國公徳裕固譲言唐興太尉惟七人/尚父子儀乃不敢拜近王智興李不義皆超拜保傅蓋)¶
<pb:KR3k0008_WYG_071-14a>¶
(惜重此官裴度為司徒十年亦不遷臣願守舊秩/足矣帝曰吾恨無官酬公毋固辭列傳一百五)毛髪¶
森竪(宣宗即位徳裕奉冊太極殿帝退謂左右曰向行/事近我者非太尉邪毎顧我毛髪為森竪即日罷)¶
(為檢校司徒/荆南節度使)秦王兼之(武徳初秦王兼之永徽/中無忌為之唐六典注)録尚書¶
(續漢書曰帝初即/位置太尉録尚書)乗輿上殿(魏葦歆事/見三公門)¶
　　　司馬(八/)¶
白祈父(大司馬/見詩傳)雎鳩(傳曰少昊氏以鳥名官雎鳩氏司/馬也注云王雎也鷙而有别故命)¶
(為司馬以/主法制)統六師(尚書司馬統六師平邦國注云夏官/卿也主戎馬之事掌國征伐統正六)¶
(軍治邦/國之亂)田苴立功(史記晏子薦田苴曰文能附衆/武能却敵乃為大司馬立大功)景舍¶
<pb:KR3k0008_WYG_071-14b>¶
辭賞(景舍為大司馬伐蔡有/功楚王賞之舍辭不受)司武(宋司/馬名)周用吕尚(大公/望為)¶
(司/馬)漢寵霍光(光為司馬秉政十/三年百姓充實)兼領(尚書注云成王之/時畢公為三公兼)¶
(領司/馬職)穰苴桓温(竝為/司馬)九法(黄帝時常以為大司/馬掌建邦之九法也)周任元¶
勲(寵崇/吕尚)漢推大節(選在/霍光)當歸馬之朝雖云無事(然雎鳩/之職用)¶
(偹不/虞)均萬人(周禮司馬掌邦典政以平/邦國以正百官以均萬人)¶
　　　司徒(九/)¶
白周書薄違農父(農父司徒也薄近也違繞也言司徒/之職所以親近化擾於兆民以成乎)¶
(其教/也)父子緇衣(鄭武公父子並為周司徒善於其職國/人美之為賦緇衣以明有國善善之功)¶
<pb:KR3k0008_WYG_071-15a>¶
(也詩曰緇衣之宜/弓敝予又改為兮)祝鳩(傳少昊氏以鳥名官祝鳩氏司/徒也注云祝鳩孝故司徒也主)¶
(教民/也)掌邦教(書曰司徒掌邦教敷五典擾兆民/注地官也掌五常之教以安人也)敬敷五¶
教(帝曰契百姓不親五品不遜汝/作司徒敬敷五教在寛云云)契為司徒而民成(民/成)¶
(知五教/之法)六禮　七教　八政(禮曰司徒修六禮以節民/性明七教以興民徳齊八)¶
(政以防民滛一/道徳以同風俗)芮伯(書成王以芮/伯為司徒)君牙(書穆王命君牙/作周太司徒曰)¶
(𢎞敷五典/式和人則)地官掌土地之圗(周禮乃立地官大司徒之/職掌建邦之土地之國與)¶
(其民人之數佐/王安擾邦國)儉(後漢儉寛為/司徒卧布被)又(華歆為司徒以禄賜/故人親戚帝聞歎曰)¶
(司徒國之老/乃蔬食布衣)又(王良婁布裙曵柴吏/鮑恢不識知乃歎之)夢(呉録丁固夢松/生腹上占者曰)¶
<pb:KR3k0008_WYG_071-15b>¶
(松字十八公也後/十八年果為三公)讓(蔡謨字道明遷司徒固譲親舊曰/我若作司徒将為後世所嗤義不)¶
(敢邪詔書/數下辭之)樂劒(晉王導受遺詔輔㓜主/加葆羽皷吹及班劒)冕服(安帝詔侍/中太常領)¶
(司徒可衮冕服緑/紱羽葆皷吹也)小車(晉王戎為司徒委事長史時乗/小車而乃以手挿腰使望門而)¶
(出入人不知/其是台司)漢用元勲(任崇/鄧禹)晉推碩徳(選在/山濤)况當至理¶
之朝(宜重薄/違之任)當歸馬之代(居祝融/之官)教典(周禮司徒掌邦/教典以安邦國)¶
(以教官府/擾兆民)孔謹奉詔(長孫無忌太子承乾廢帝欲立晉/王未决坐両儀殿羣臣已罷獨留)¶
(無忌元齡勣言東宫事因曰我三子一弟未知所立吾/心無仰即投床取佩刀自向無忌等敬争抱特奪刀授)¶
(晉王而請帝所欲立帝曰我欲立晉王無忌曰謹奉詔/異議者斬帝顧王曰舅許汝矣宜即謝王乃拜傳三十)¶
<pb:KR3k0008_WYG_071-16a>¶
國家再造(郭子儀收東都於是河東河西河南州縣悉/平以功加司徒封代國公食邑十户入朝帝)¶
(遣其軍容迎㶚上勞之曰國家再/造卿力也丁儀頓首謝傳六十二)李晟收長安(李晟至/梁帝感)¶
(泣羣臣上夀且言晟蕩夷㓙憝而市不易㕓宗廟不震/長安之人不識旂皷雖三代用師不能加之帝曰天生)¶
(晟為社稷萬人豈獨朕哉拜晟司/徒兼中書令實封千户傳七十九)中人不朝服(孔緯加/司徒帝)¶
(将郊見中尉樞宻使索宰相朝服有司白中人無衣冠/助祭中尉怒責禮官必得緯言中人不朝服國典也陛)¶
(下欲假借之則請以所兼官為之服諫官固執/帝召謂曰方舉大禮為我容之列傳八十八)百官志¶
司徒一人(唐/史)品秩章服皆同太尉(唐六典隋置司徒皇/朝因之歴代品秩章)¶
(服皆同/太尉)復為三公(通典隋及大/唐復為三公)¶
<pb:KR3k0008_WYG_071-16b>¶
　　　司空(十/)¶
白周書若保宏父定辟(若順也保安也宏父司空也辟/君也言能順安司空之職而任)¶
(之以定君/臣之道也)掌邦土(書司空掌邦土居四民時地利注冬/官卿也主國土以居民也士農工商)¶
(四民使順天時分/地利授之以土)鳲鳩(傳少昊以鳥名官鳲鳩氏司空/也注云鳲鳩平均故為司空平)¶
(水/土)平水土(舜命伯禹作司空帝曰咨禹/汝平水土惟時懋哉懋勉也)典職六年(後漢/牟融)¶
(為司空數有忠言章帝冊曰/司空典職六年特加太尉)兼領(書成王時毛伯為/三公兼領司空職)歸¶
免(漢彭宣為司空王莽專權宣乃上書乞骸骨上印綬/歸鄉又後漢第五倫為司空自陳老病乞歸帝詔以)¶
(二千石/奉終)又(東觀漢記宗堪為司空十/四年歸印綬賜千石奉終)兼總二官(張華以/中書監)¶
<pb:KR3k0008_WYG_071-17a>¶
(兼司/空)辭官(徐邈為司空歎曰三公論道之官無其人則/闕安以老病参之固辭不拜及沒後制賜故)¶
(司空邈穀二千/石錢四十萬)臨軒懸樂(見三/公門)受規(陸玩字士瑶既拜/司空有人詣之索)¶
(酒杯瀉置柱梁之間祝曰當今之材以為柱石莫傾人/梁棟耶玩笑曰感卿良箴既而歎謂客曰以我為三公)¶
(是天下無人談/者以為知言)當歸馬之朝(奉鳴鳩/之職)事典(周禮司空掌/事典以平邦)¶
(國以經百官/以生萬人)以䜟命官(後漢王梁君嚴世祖即位以赤/伏符曰王梁主衞作𤣥武𤣥武)¶
(水神司空掌土之官/遂擢梁為大司空)孔仍總朝政(房𤣥齡進司空仍總/朝政固辭帝遣使謂)¶
(曰遜誠美徳也然國家相眷賴久一日去良弼/如亾左右手顧公筋力未衰毋多辭列傳二十)以外戚¶
位三公(長孫無忌進司空知門下尚書省事無忌辭又/因高士亷口陳以外戚位三公嫌議者謂天子)¶
<pb:KR3k0008_WYG_071-17b>¶
(以私后家帝曰朕任官必以才不者雖親若襄邑王神/符不妄授若才雖仇如魏徴不弃也詔曰黄帝得力牧)¶
(為五帝先夏禹得咎繇為三王祖齊威得管仲為/五伯長朕得公遂定天下公其勿遜列傳三十)自唐¶
以來無特拜者(馬允孫時馮道拜司空司空自唐以來/無特拜者有司不知故事朝廷議者紛)¶
(然或曰司空三公宰相職也當叅為大政而宰相盧文/紀獨以為司空之職祭祀掃除而已允孫皆不能决)¶
貟外郎一人直第(裴寂䇿司空遣尚書貟外郎一人毎/日更直寂第其為崇貴如此太宗祠)¶
(南郊命寂與長孫無忌同昇金輅寂辭讓太宗曰以公/有佐命之勲無忌亦宣力於朕同載叅乗非公而誰遂)¶
(同乗/而歸)至親亦不虗授(長孫無忌䇿拜司空固辭不許太/宗曰朕之授官必擇才行若才行)¶
(不至縱朕至親/亦不虗授舊史)三公不居宰輔(王思禮代李光弼為河/東節度副大使從平禄)¶
<pb:KR3k0008_WYG_071-18a>¶
(山收東京上元元年加司空自武徳/以來三公不居宰輔惟思禮而已)楊國忠(天寶十三/載冊拜楊)¶
(國忠為司空其/日雨止通典)¶
　　　門下侍郎(十一/)¶
白拜於牀下(漢成帝拜張禹少子/於牀下為黄門侍郎)恥同列(魏夏侯元為/黄門侍郎與)¶
(皇后弟毛曽同坐元恥之/明帝恨之左遷羽林監)張華(字茂先為黄門侍郎博/覧圗籍四海之内若指)¶
(掌千門萬户/盡地而成)孔門下侍郎二人正三品掌貳侍中之職¶
(百官志/三十七)龍朔二年改黄門侍郎曰東䑓侍郎武后垂拱¶
元年曰鸞䑓侍郎天寳元年曰門下侍郎乾光元年曰¶
<pb:KR3k0008_WYG_071-18b>¶
黄門侍郎大厯二年復舊(同/上)叅知機務(薛稷遷黄門侍/郎叅知機務與)¶
(崔日用數争/事帝前罷)兄弟對管華近(温大雅弟彦博大雅遷黄/門侍郎彦博亦為中書侍)¶
(郎兄弟對管華近帝嘗從容/曰我起晉陽為卿一門爾)制敕不便輙駮正(李乂改/黄門侍)¶
(郎制敕不便輙駮正貴幸有求官者睿宗/曰朕非有靳故李乂不可過爾傳四十四)奉身纔一布¶
嚢(盧懐/慎)束帶至晚未嘗休偃(崔元綜長夀中遷鸞䑓侍/郎勤於政事毎在中書必)¶
(束帶至晚/未嘗休偃)諌修蓬萊宫(張文瓘為東臺侍郎時造蓬萊/上陽合璧等宫文瓘因進諫曰)¶
(人力不可不惜百姓不可不養養之逸則富以康使之/勞則怨以叛秦皇漢武廣事四夷多造宫室使土崩瓦)¶
(解户口减半臣聞制化於未亂保邦於未危其弊不去/必構禍難商鍳不逺近在隋朝臣願稍安撫之無使生)¶
<pb:KR3k0008_WYG_071-19a>¶
(怨帝深/納其言)士可殺不可辱(張廷珪遷黄門侍郎監察御史/蒋挺以監决杖刑稍輕朝堂杖)¶
(之廷珪奏曰御史憲司清望耳目之官有犯當殺即殺/當流即流不可决杖士可殺不可辱也議者以廷珪之)¶
(言為是也/竝舊史)¶
　　　中書侍郎(十二/)¶
白畫餅(魏明帝詔舉中書侍郎為吏部尚書盧毓曰得/人與不在盧生耳舉選莫取名名如畫作餅不)¶
(可啖毓舉韓曁敦/篤至行帝乃用之)又(裴潜風神高邁為中書侍郎/出入禁門見者皆肅然改容)監令¶
同車(見上令/門注)孔侍郎二人正三品掌貳令之職朝廷大¶
政叅議焉(百官/志)品第四特豫宴(于志寜為中書侍郎太/宗嘗宴近臣問志寜豫)¶
<pb:KR3k0008_WYG_071-19b>¶
(宴安在有司奏敕召三品志/寜品第四帝悟特詔豫宴)犯吾鱗禆闕失(杜正倫進/中書侍郎)¶
(與韋挺虞世南姚思亷論事稱㫖帝設宴具召四人者/謂曰我聞神龍可擾以馴然領有逆鱗攖者死人君亦)¶
(有之卿属遂犯吾鱗禆闕失朕其慮危亡哉/思卿至意故舉酒以相樂也各賜帛有差)忠勤見表¶
(崔知悌與戴至徳郝處俊等同/賜飛白賛而知悌以忠勤見表)執政久明習故事文辭¶
詔敕多出其手(郭正/一)問所以制戎者(郭正一傳劉審禮/與吐蕃戰大敗高)¶
(宗詔羣臣問所以制戎者正一曰吐蕃曠年梗㓂師數/出坐費粮資近討則瘞威深入則莫得其巢宂今上䇿)¶
(莫如少募兵且明烽候勿事侵&KR0368;湏數年/之遲力有餘人思戰一舉可破矣帝納之)遼東周箕子¶
國(温彦博遷侍郎高麗貢方物高祖欲讓而不臣彦博/執不可曰遼東本周箕子國漢𤣥莬郡不使北靣則)¶
<pb:KR3k0008_WYG_071-20a>¶
(四夷何所瞻/仰帝納而止)詔令叢繁裁可占授少選可待也(劉禕之/擢中書)¶
(侍郎同三品是時詔令叢繁禕之思致華/敏裁可占授少選可待也列傳四十三)以謟佞取容¶
(王琚始為中書侍郎母居洛陽來京師讓琚曰爾家上/世皆州縣職今汝無攻城野戰勞以謟佞取容海内切)¶
(齒吾恐汝家墳墓無人復掃/除也琚卒不免傳四十六)美官(蘇頲起為工部侍郎/帝問宰相有自工部)¶
(侍郎得中書侍郎乎對曰陛下任賢惟所命何資之計/乃詔以頲為中書侍郎帝勞曰方美官缺毎欲用卿然)¶
(宰相議遂無及者/朕為卿恨傳五十)諌東西兩朋(郝處俊為中書侍郎高/宗御殿觀酺時京城四)¶
(縣及太常音樂分為東西兩朋帝令雍王賢為東朋周/王潭為西朋務以角勝為樂處俊諫曰臣聞禮所以示)¶
(童子無誑者恐其欺詐之心生也伏以二王春秋尚少/意趣未定當湏推多讓美相敬如一今忽分為二朋遞)¶
<pb:KR3k0008_WYG_071-20b>¶
(相誇競非所以道仁義示和睦也高/宗矍然曰卿之逺識非衆人所及)中樞(白居易除裴/垍中書侍郎)¶
(制宜登中樞/以副僉望)¶
　　　僕射(十三/)¶
白端揆之司(僕/射)樞機之重(晉紀武帝詔曰侍中羊祜秉/徳清而處腹心之任始總樞)¶
(機之重加左僕/射祜字叔子)賛治道(謝安為僕射制曰/尚書内賛治道)統留事(魏志/徐宣)¶
(左僕射加侍中車駕幸許昌宣總留事帝/還主司奏呈文書帝曰吾與僕射何異也)暮出(顧和字/君孝為)¶
(僕射以母老辭制書屢下特/聽暮出朝還其優遇如此)不朝(何澄字君元以脚/疾制聽坐家視事)三¶
日(世説周顗為左僕射深識危亂常飲/酒醉三日不醒時人謂之三日僕射)墮車(王常為僕/射常墮車)¶
<pb:KR3k0008_WYG_071-21a>¶
(時人謂之/墮車僕射)魏尊碩德(選在/徐宣)晉寵元勲(選在任/光羊袩)左揆右揆¶
(左右/僕射)左右(百官表建安中以執金吾榮邵為尚/書左僕射僕射有左右自此始也)山濤清¶
虚(晉以山濤清虚恬/簡轉為左僕射)僕射領選(齊職儀曰魏朝以尚書/僕射毛玠領選曹晉以)¶
(僕射山濤領吏部後/依擬至今或領焉)孔各一人從二品掌統理六官為¶
令之貳令闕則總省事劾御史糾不當(百官志/三十七)龍朔二¶
年改左右僕射曰左右匡政光宅元年曰文昌左右相¶
開元元年曰左右丞相天寳元年復(同/上)尚食日給御膳¶
(裴寂拜尚書右僕射賜服玩不貲詔視朝必引與同坐/入閤則延卧内言無不從呼為裴監不名也貴震當世)¶
<pb:KR3k0008_WYG_071-21b>¶
(列傳/十)約天下已定許上印綬(寂遷左僕射帝置酒舍章/殿歡甚寂頓首曰始陛下)¶
(發太原約天下已定許上印綏今四海妥安願賜骸骨/歸田里帝泣下曰未也要當相與老爾公為宗臣我為)¶
(太上皇逍遥晚/歳不亦善乎)不以私害義(屈突通判陜東道行臺左/僕射從計王世充時通二)¶
(子在洛帝曰今以東略属公如二子何通曰臣老矣不/足當重任然疇昔陛下釋俘纍加恩禮以蒙更生是時)¶
(口與心誓以死許國今日之行正當先驅二兒死自/其分終不以私害義帝大息曰烈士狥節吾今見之)上¶
䟽辭疾(劉仁軌拜左僕射太孫廢仁軌專知留守事上/䟽辭疾因陳吕后祿産禍敗事以規后傳三十)¶
(三/)大事闗僕射(房𤣥齡進尚書左僕射帝曰公為僕射/當助朕廣耳目訪賢才比聞閲牒訟日)¶
(數百豈暇求人哉乃敕細/務属左右丞大事關僕射)共筦朝政(杜如晦進位尚書/右僕射仍領選與)¶
<pb:KR3k0008_WYG_071-22a>¶
(房𤣥齡共筦朝政引士賢者下/不肖咸得職當時浩然歸重)以令僕委(載冑㑹僕射/蕭瑀免帝謂)¶
(冑曰尚書總國綱維失一事天下有受其弊者今以令/僕委卿冑明敏長於操决無宿疑議者美其振職武徳)¶
(以來殆/無其輩)解事僕射(戴至徳遷尚書右僕射時劉仁軌為/左人有所訴率優容之至徳乃詰䆒)¶
(本末理宜者宻為奏終不顕私恩由是當時多稱仁軌/號解事僕射嘗更日聽訟有嫗詣省至徳已取牒嫗乃)¶
(復取曰初以為解事僕射今乃非是至徳笑而還之人/伏其長者或以問至徳答曰慶賞刑罰人主之柄為臣)¶
(豈得與人主爭/也帝知歎美)至本省具朝服劒佩(裴耀卿天寳初進/尚書左僕射俄改)¶
(右僕射而李林甫代之上曰林甫至本省具朝服劒佩/博士導郎官唱接禮畢就耀卿聽事乃常服以賛者主)¶
(事導唱林甫驚曰班爵與公同而禮數異何也耀卿曰/比苦眩不堪重衣又郎博士紛泊非病士所宜林甫黙)¶
<pb:KR3k0008_WYG_071-22b>¶
(然/慙)不答四品官拜(李程再為僕射先是元和長慶時僕/射視事百官皆賀四品以下官答拜)¶
(太和四年詔不答拜王涯竇易直行之自如程循其故/不自安言諸朝御史中丞李漢謂不答拜禮太重文宗)¶
(不許聽用太和/詔書議者不善)知選聽就第注官(裴遵慶以右僕射復/知選事朝廷優其老)¶
(聽就第注官時以/為榮傳六十五)檢校右僕射詔宰相百官送至省(田/神)¶
(功大厯二年來朝檢校右僕射/詔宰相百官送至省傳六十九)師長百僚(劉宴常衮執/政忌宴有公)¶
(望乃言宴舊徳當師長百僚用為左僕射實欲奪其/權帝以計務方冶詔以僕射領使如舊傳七十四)自¶
用隔品致恭(竇易直檢校尚書右僕射易直以公㓗自/喜方執政未甞引用親黨初元和中鄭餘)¶
(慶議僕射上儀不與隔品官亢禮易直為中丞奏駮/之及為僕射乃自用隔品致恭為時鄙笑傳七十六)望¶
<pb:KR3k0008_WYG_071-23a>¶
冠一時(李絳寳厯初拜尚書左僕射絳偉儀質以直道/進退望冠一時賢不肖太分屢為讒邪所中傳)¶
(七十/七)以宿德進(鄭餘慶遷左僕射比非其人及餘慶/以宿徳進公論浩然歸重傳九十)賦¶
朝天行以獻(張建封檢校尚書右僕射十三年來朝帝/不待日召見延英殿詔㑹朝赴大夫班以)¶
(示殊寵建封賦朝天行以獻帝眷/遇異等賜名馬珍具傳八十三)交騎不避(王璠拜御/史中丞璠)¶
(挾所持頗横恣道直僕射/李絳交騎不避傳一百四)位次三公(陳夷行進位尚書/左僕射與崔珙俱)¶
(拜乃奏僕射始視事受四品官拜無著令且開元元年/以左右僕射為左右丞相位次三公三公上日荅拜而)¶
(僕射受之非是望敕所司約三公上儀著/定令詔可始累朝紛議不决至夷行遂定)檢校官重則¶
從其班(令狐楚檢校尚書右僕射故事檢校官重則/從其班楚以吏部自有品固辭有詔嘉允)賜¶
<pb:KR3k0008_WYG_071-23b>¶
靈夀杖(李靖遷尚書右僕射毎參議恂恂似不/能言以沉厚稱懇乞骸骨加賜靈夀杖)辭㫖䟽¶
躁(蕭瑀遷左僕射正觀初房𤣥齡杜如晦新得君事任/稍分瑀不能無少望乗罅切詆辭㫖䟽躁太常怒廢)¶
(于/家)固辭(蕭俛自謂輔政淺固辭僕射換/吏部尚書右避選事徙兵部)上日唱授按送¶
印皆尚書郎為之(裴均元和三年入為尚書右僕射上/日唱授按送印皆尚書郎為之文武)¶
(四品五品郎官御史拜廷下御史中/丞左右丞升階荅拜時以為禮太重)三世居此官(高儉/遷右)¶
(僕射儉三世居此官世榮其貴太宗幸洛陽太子監國/命儉攝少師手詔曰端拱三川不憂關中者以属卿也)¶
(久之請致仕/聽解僕射)性豪侈(裴冕三拜性豪侈既素貴輿服食/飲皆光麗珍豐櫪馬直數百金者)¶
(常十數毎廣㑹賔客不能名其饌自/製巾子工甚人爭效之號僕射巾)封倫議事輙變易¶
<pb:KR3k0008_WYG_071-24a>¶
(封倫太宗立拜右僕射始倫之歸蕭瑀數薦之及是瑀/為左僕射毎議事倫初堅定至帝前輙變易由是有隙)¶
(貞觀元年感疾卧尚書省/帝親臨視命尚輦送還第)師長庻官(寳厯中左僕射李/絳與御史中丞王)¶
(璠相遇於道車不為之却因上言故事云左右僕射師/長庻官開元時以為左右丞相其後雖去三事機務猶)¶
(總百司之權表狀之中不書其姓尚書以下毎日合衙/上日百寮列班宰相送上中丞御史列位于庭禮數之)¶
(崇中外特異所以自武徳貞觀以來聖君賢臣布政除/弊不革此禮謂為合宜茍有不安尋亦合廢近年縁有)¶
(才不當位恩加特拜者遂從權便不用舊儀酌於羣情/事實未當今或有僕射初除就中丞院門相見者即與)¶
(就參何殊中丞新受亦無見/僕射處憲度乖宜乃罷璠)除拜必加同中書門下平¶
章事(貞觀末除拜僕射必加同中書門下平章事及參/知機務等名方為宰相不然則否然為僕射者亦)¶
<pb:KR3k0008_WYG_071-24b>¶
(無不加焉至開元以/來則罕有加者通典)天寳元年議曰(按僕射秦官其名/則㣲其職甚細東)¶
(漢以後雖委任漸重職司會府而非師長之職也今尚/書令總領衆務舉持綱目僕射貳之誠為崇重且非統)¶
(國政宰天下之任安有僕射因改丞相之名都無丞相/之實而為百寮師長也又與丞郎絶禮若不隔品致敬)¶
(則諸司長官與隔品寮属其/可絶禮乎斯不然矣同上)左揆(元稹加陳楚左僕射/制加之左揆以盛中)¶
(權/)端揆(同上授韋臯左僕射制/罷去職勞正名端揆)端右(同上授李絳右僕/射兼兵部尚書制)¶
(端右可以旁/綏於戎政)右揆(白居易加程執恭右僕射/制特升右揆俾壮中權)即其家拜¶
(韓文檢校左僕射劉公墓銘昌裔拜陳州刺史兩界桑/葉交跡就拜尚書右僕射得病視政不時請去職即其)¶
(家拜檢校/左僕射)封郎必居此座(封徳彛之少也僕射楊素見/而竒之遂妻與姪女常撫座)¶
<pb:KR3k0008_WYG_071-25a>¶
(曰封郎必居此座後討遼東封公船沒衆皆謂死楊素/曰封郎當得僕射此未必死使人求之封公抱得一板)¶
(泛沒於大海中力盡欲放之忽憶楊公之言復勉力持/之胷前為板所摩擊肉破至骨衆接枚得之後果官至)¶
(僕射見/定命録)第一人李揆(徳宗幸山南用揆為入蕃㑹盟使/拜尚書左僕射揆辭老恐死道路)¶
(不能逹命帝惻然杞曰和戎者當練朝廷事非揆不可/異時年少揆者不敢辭揆至蕃酋長曰聞唐有第一人)¶
(李揆公是否揆畏留因紿/之曰彼李揆安肯來耶)尚書改僕射為遷(舊史楊志/誠檢校工)¶
(部尚書知節度事七年轉檢校吏部尚書詔下進奏官/徐廸詣中書白宰相曰軍中不識朝廷體位只知自尚)¶
(書改僕射為遷何知工部轉吏部為美且軍事盛飾以/待新思一旦復為尚書軍中必慚今中使徃被其勢恐)¶
(不得出及使至其傔奔還奏曰楊志誠怒不得僕射三/軍亦有怨言志誠遣将王文頴謝恩并讓官復賜官告)¶
<pb:KR3k0008_WYG_071-25b>¶
(批荅文穎不受而歸朝廷納裴度言務以/含垢下詔諭之因再遷使加尚書右僕射)一門三僕射¶
(左僕射韋安石三從兄待價右僕射從姪巨源右/僕射一門三僕射衣冠之盛無以加也西京雜記)專以¶
錢糓進(王播大和元年入朝拜左僕射復輔政累封太/原郡公時韋處厚當國以獻替自任天子嚮之)¶
(播專以錢榖進不/甚與事居位四年)僕射不知政事(自武徳至長慶四年/已前僕射並是正宰)¶
(相神龍初豆盧欽望為僕射不帶同中書門下三品不/敢參議政事後加知軍國事韋安石為僕射東都留守)¶
(不帶同三品自後僕射/不知政事矣唐新語)寵待之禮當時無儔(李珏牛僧/孺碑公東)¶
(都留守俄以左僕射召王人就賜官告特明異禮公一/對而歸不詣相第又加相印出為漢南節度使制出上)¶
(悔之欲追成命公固辭出都門特賜清廟六噐/宣曰以卿精忠用以貺别寵待之禮當時無儔)¶
<pb:KR3k0008_WYG_071-26a>¶
　　　樞宻(十四/)¶
孔梁之崇政使乃唐樞宻之職蓋出納之任也唐常以¶
宦者為之至梁戒其禍始更用士人其備顧問參謀議¶
于中則有之未始專行事於外也(史/)權侔宰相(至崇韜/重誨為)¶
(之始復唐樞宻之名然/權侔於宰相矣同上)武事任樞宻(後世因之遂分為/二文事任宰相武)¶
(事任樞宻樞宻之任既重/而宰相自此失其職也)機宻之任(安重/誨)郭崇韜不欲¶
馬紹宏在已上(初崇韜與宦者馬紹宏俱為中門使而/紹宏位在上荘宗即位二人當為樞宻)¶
(使而韜不欲馬紹宏在已上乃以/張居翰為樞宻使紹宏為宣徽使)事無巨細一以委之¶
<pb:KR3k0008_WYG_071-26b>¶
(桑維翰拜中書令復為樞宻使事無巨細/一以委之數月之間百度寖理晉臣傳)詔書救千人¶
濫死(唐張居翰掖庭令張從玫之養子同光中為樞宻/使偽蜀王衍既降詔遷其族於洛陽行及㤗川時)¶
(關東已亂荘宗慮衍為變遣中官馳騎賫詔殺之詔王/衍一行並宜殺戮其詔已經書時居翰在宻地覆視其)¶
(詔乃揩去行字改為家字及衍就戮於秦川驛止族其/近属而已其偽官及從行者尚千餘人皆免其枉濫居)¶
(翰力/也)¶
　　　左右丞(十五/)¶
孔正四品(左丞一人正四品上右丞/一人正四品下百官司志)掌辨六官之儀糾¶
正省内劾御史舉不當者吏部户部禮部左丞總焉兵¶
<pb:KR3k0008_WYG_071-27a>¶
部刑部工部右丞總焉(同/上)龍朔元年改左右丞曰左右¶
肅機(同/上)判訴牒(楊昉為肅機化及子訴治先䕃昉方食/未即判遽曰肅機而未食庸知天下有)¶
(寃而求食乎昉怒取牒書曰父弑/隋主子訴隋資可乎人服其敏)示四方盛徳(張行成/檢校尚)¶
(書左丞是時帝幸靈州詔皇太子從行成諫曰皇太子/宜留監國對百寮日决庻務既為京師重且示四方盛)¶
(徳帝以為/忠遷侍中)在職修舉(溤元常歴尚書左丞嘗宻諫帝中/宫權重宜少抑帝雖置其計而内)¶
(然之由是為武后所惡元常在職修/舉識覽澄逺帝委遇特厚傳三十六)振明綱轄(韋思謙/累尚書)¶
(左丞能振明綱轄朝/廷肅然進御史大夫)三世居(韋濟天寳中授左丞凢/三世居之傳四十一)郎¶
吏肅然望風脩整(韋洪景拜尚書左丞駮正吏銓所除/六十餘官不當進資於是鄭絪丁公)¶
<pb:KR3k0008_WYG_071-27b>¶
(著楊嗣復皆奪俸郎/吏肅然望風脩整)時重其有守(裴佶遷尚書右丞時/李㢲以兵部尚書領)¶
(鹽鐵将遷使&KR0560;就本曹經創已半㑹佶至以為/不可㢲雖怙恩而羞猶撤之時重其有守本傳)不置僕¶
射(宇文融祖節貞觀中為尚書右丞謹幹自将江夏王/道宗以事請節節以聞太宗喜賫絹二百勞之曰朕)¶
(比不置僕射正以公/在省耳傳五十九)趙璟堪此(璟拜給事中咸安公主/降回紇詔關播為使而)¶
(璟以御史中丞副之異時使者多私貨以市馬規利入/獨璟不然使未還尚書右丞缺帝曰趙璟堪此遂以命)¶
(之傳七/十五)士大夫壮其節(董晉改尚書左丞是時右丞元/琇為韓滉排迮得罪滉勢振朝)¶
(廷晉見宰相誦元琇非罪/士大夫壮其節傳七十六)建言有司斷獄必刑部審覆¶
(徐浩右丞言故事有司斷獄必刑部審覆自李林甫楊/國忠當國專作威福許有司就宰相府斷事尚書以下)¶
<pb:KR3k0008_WYG_071-28a>¶
(未省即署乖謹恤意請如/故便詔可故詳復自此始)正直朕所自知(趙涓治衢不/為觀察使所)¶
(容奏免官帝見其名問宰相曰是豈永泰時御史乎對/曰然詔拜尚書左丞既至勞之曰卿正直朕所自知乃)¶
(以罪聞/不信也)恭謹不去位(錢徽召拜尚書左丞㑹宣墨麻羣/臣在廷方大寒稍稍引避徽素恭)¶
(謹不去位乆而/仆因告老不許)用清察稱(崔善為累尚書左丞用清察/稱諸曹吏惡之以其短而傴)¶
(嘲曰曲如鈎列封侯欲沮罷所任帝聞勉之曰昔齊末/姦吏歌斛律明月而高緯闇不察至滅其家朕雖不徳)¶
(幸免是因下令/購謗者謗乃止)特詔賜錢(戴胄遷尚書左丞矜/其貧特詔賜錢十萬)健于職¶
(劉洎拜尚書右丞相健于/職於是尚書復始如徴時)上言郎官不可賞能吏(韋温/遷尚)¶
(書右丞鹽鐵推官姚朂按大獄帝以為能擢職方員外/郎將趍省温使止之即上言郎官清選不可賞能吏帝)¶
<pb:KR3k0008_WYG_071-28b>¶
(命中人諭送温執議不移/詔改朂檢校禮部郎中)振舉綱目略無留事(韋仁約/儀鳳四)¶
(年除尚書左丞仁約奏曰陛下為官擇人無其人則闕/今不惜美錦令臣製之此陛下知之深矣㣲臣盡命之)¶
(日矣振舉綱目略無/留事羣曹肅然通典)左綱右轄(白居易庾承宣尚書右/丞制昔我大宗皇帝嘗)¶
(謂尚書丞百職綱維事一失中則天下有受其弊者因/命戴冑魏㣲及杜正倫劉洎輩繼領是職分居左右官)¶
(脩事理人于今稱之故吾前命□從持左/綱今命承宣操右轄衆口藉藉頗為得人)樞轄六曹(同/上)¶
(孔揆授尚書左丞制尚書丞掌决百事樞轄六曹晉魏/已還右卑於左惟有立者可以糾吏惟無瑕者可以律)¶
(人/)¶
　白孔六帖卷七十一¶
