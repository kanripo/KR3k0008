# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.226122
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷二十
<pb:KR3k0008_WYG_020-1a>¶
欽定四庫全書¶
　白孔六帖卷二十　　　唐　白居易　原本¶
　　　　　　　　　　　宋　孔　傳　續撰¶
　　女(一/)　　　　　　女壻(二/)¶
　　娣姒(三/)　　　　　子婦(四/)¶
　　舅姑(五/)　　　　　出婦(六/)¶
　　親屬(七/)　　　　　宗族(八/)¶
　　奴婢(九/)　　　　　僕𨽻(十/)¶
<pb:KR3k0008_WYG_020-1b>¶
　　乳母(十一/)　　　　㓜敏(十二/)¶
　　　女(一/)¶
白賢女(淑/女)處女(處子處/室也)如玉(有女/如玉)懐春(有女/懐春)聞琴(蔡琰/字文)¶
(姬邕之女也邕夜鼓琴絃絶琰年六歲曰第二絃邕曰/偶中耳琰曰呉季札觀風知興亡之國師曠吹律識南)¶
(風不競由此言/之何足不知也)詠雪(見姪女門/謝道韞事)贖父罪(史記太倉令淳/于公有罪當刑)¶
(無男有女五人公罵其女曰生女不生男緩急非有益/其女緹縈自傷泣乃上書曰妾父爲吏齊中皆稱廉平)¶
(今坐法當刑願沒入官爲婢贖父刑罪使得改過自新/書奏文帝哀憐其意乃下詔曰夫斷支體剋肌膚楚痛)¶
(者其除/肉刑)憂國危(魯漆室邑之女過時未適人倚柱而嘯/鄰婦曰子欲嫁乎曰非也予憂者魯君)¶
<pb:KR3k0008_WYG_020-2a>¶
(老太子㓜鄰婦曰此丈夫之憂也女曰不然昔有客過/繫馬園中馬逸踐予葵使予終歲不飽葵鄰女奔使予)¶
(兄追之逢水溺死使予終身無兄予聞河潤九里漸洳/三百歩今魯國有患君臣父子被其辱婦人獨安所避)¶
(乎/)知肉味(後漢孔融被誅女年七歳男年九歳寄他舍/主人有遺肉汁男渴而飲之女曰今日之禍)¶
(豈得乆活何/顔知肉味乎)女工(詩序曰后妃在父母之家則志在女/工之事尊敬師傅可以歸寕父母)¶
晚嫁(黄公有女至美其父常謙曰/醜人謂實然故過時無聘者)笄年(禮女子十有五/而笄二十而嫁)¶
從人(禮婦人從人者㓜/從父兄嫁從夫)設帨(禮女子生設帨於/門右帨佩巾也)鞶絲(禮/女)¶
(子生能言教/之鞶絲女工)十年不出(禮女子十年不/出漸長可居内)姆教(女/師)歸寧(詩/歸)¶
(寧父母傳曰杞伯姬/來歸寧問父母安否)女中王(魏文帝郭皇后少而父永/竒之曰此乃吾女中王遂)¶
<pb:KR3k0008_WYG_020-2b>¶
(以女王/爲字)愛女(張禹病帝臨問因言臣四男一女愛女甚/於男逺嫁張掖太守蕭咸不勝父子私恩)¶
(願與相近帝即日/徙咸爲𢎞農太守)沉江(叔先雄沉水求父/屍事具孝感門)喜書(魏文帝/甄后九)¶
(歳喜書視字輙識數字用諸兄弟筆硯兄謂曰汝當習/女工用筆爲學當作女博士耶后曰古者賢女未有不)¶
(覧前世成敗不/知書何以見之)供賔客(周顗母李氏字絡秀顗父浚爲/將軍出獵遇兩止李氏㑹其父)¶
(兄不在絡秀聞浚至與婢於内宰豬羊具饌甚辦不聞/人聲浚恠使人窺之見一女甚美因求爲妾父兄不許)¶
(秀曰門户殄瘁何/惜一女遂許之)邦之媛也(美女/爲媛)彤管有煒(恱懌/女美)孔歸¶
寧(李晟正歳崔氏女歸寧責曰爾有家而姑在堂婦當/治酒食具以待賔客即郤之不得進逹禮敦教類)¶
(如/此)願備後庭(王世充啓帝江淮良家女願備/後庭無由進帝喜令閲端麗者)美而才(魏/徴)¶
<pb:KR3k0008_WYG_020-3a>¶
(鄭仁基息女美而才皇后建請爲充華典冊具或言許/聘矣徴諫曰陛下處臺榭則欲民有棟字食膏梁則欲)¶
(民有飽適顧嬪御則欲民有室家今/鄭已約婚陛下取之豈爲人父母意)子女是求(魏徵曰/隋帝子)¶
(女是/求)續曹大家女訓(韋温一女歸薛家女工屬/文續曹大家女訓行于世)嫁爲民¶
妻(李白元和末宣歙觀察使范傳正採訪後裔惟二孫/女嫁爲民妻進止仍有風範因泣曰先祖志在青山)¶
(頃葬東麓非本意傳正爲改葬立二碑焉告二女將/改妻士族辭以孤窮失身命也不願更嫁傳正嘉歎)獻¶
二女(柳公權開成三年召問得失因言郭旼領邠寕而/議者頗有臧否帝曰旼尚父從子太皇太后季父)¶
(官無玷缺自大金吾位方鎮何所更議答曰旼誠勲舊/然人謂獻二女乃有是除信乎帝曰女自㕘承太后豈)¶
(獻哉公權曰疑嫌間不可户曉因引王珪諫廬江/王妃事是日帝命中官自南内送女還郭旼家)聞家¶
<pb:KR3k0008_WYG_020-3b>¶
令姓(列女/序)婦訓姆則(同/上)幽閨婦女(李渤/傳)幽閒之德(其子/女聞)¶
(教訓有幽閒/之德韓墓誌)作門楣(楊妃外傳楊妃寵幸時有謡曰男/不封侯女作妃君看女却作門楣)¶
桃紋不嫁(元正織女詩東家頭白䨇女兒爲解桃紋嫁/不得注余掾荆時目擊貢綾户有終老不嫁)¶
(之/女)生女灸破其面(樂史緑珠傳昭君村生女灸破其面/故樂天詩云不取徃者戒恐貽來者)¶
(寃至今村女面/燒灼成瘢痕)女子之行於親也孝婦也節母也義而¶
慈止矣(列女/傳)自古女禍大者亡天下(其次亡家其次亡/身身茍免矣猶及)¶
(其子孫雖遲速不同未/有無禍者也五代史)嗚呼女子之禍於人者甚矣自¶
高祖至於中宗數十年間再罹女禍(唐祚旣絶而復續/中宗不免其身韋)¶
<pb:KR3k0008_WYG_020-4a>¶
(氏遂以/滅族賛)𤣥宗又敗以女子(𤣥宗親平其亂可以/鑒矣而又敗以女子)¶
　　　女壻(二/)　(孫壻附/)¶
白玉潤(晉樂廣字彦輔人謂之水鏡女壻衛玠字叔/寶時號玉人故時語曰婦翁氷清女壻玉潤)玉¶
鏡臺(世說温嶠字太真姑劉氏有女甚麗姑囑嶠曰佳/壻難得曰但如嶠比如何曰何敢希汝比數日白)¶
(姑已得壻身盡不滅嶠因下玉鏡臺一枚姑大悦旣婚/交禮女以手披紗扇撫掌大笑曰吾固疑是老奴果如)¶
(所/卜)愛壻　子壻　以子妻之(子謂公冶長可妻也雖/在縲紲之中非其罪也)¶
(以其子/妻之)佳壻　從服(禮從服者有從重而/輕夫爲妻之父母也)承子授壻(禮/婚)¶
(禮壻親見於舅姑舅姑承子以授壻恐事之違也注/舅姑妻父母也以女授壻而戒之無令違於婦道)親¶
<pb:KR3k0008_WYG_020-4b>¶
受(禮壻揖譲而升堂/盖親受之於父母)甘公之遇㳟祖(後漢陶謙字㳟祖/同縣甘公出遇之)¶
(見其容貎駐車與語甚悦因許與女夫人/怒甘公曰彼有竒表長必大成遂與之)太守之器伯¶
珪(魏志公孫瓉字伯珪爲郡門下書佐/有恣儀音聲太守器之以女妻之)又(張華字茂先/少孤貧牧羊)¶
(鄉人劉放竒其/才以女妻之)又(呉志吕範子衡少爲縣吏有姿容邑/人劉氏家冨女美範求之母嫌欲勿)¶
(與劉氏曰觀吕子衡寧/乆貧賤耶遂與婚之)妻以孫女(漢陳平貧以席爲門/冨人張負見其門多)¶
(長者車曰豈有如陳平而乆/貧賤者乎遂以孫女妻之)再嫁(漢張耳亡命游外黄/外黄婦人女甚美庸)¶
(奴其夫夫亡投父客父/客素知張耳而遂嫁之)絶婚(魏志袁術公路爲子索吕/布女後布怨術女已在途)¶
(追還/絶婚)出贅(漢賈誼曰商君遺禮義棄仁思并心於進取/行之二歳俗日敗故秦人家冨丁壯則分出)¶
<pb:KR3k0008_WYG_020-5a>¶
(贅注分音扶問反不當出在妻家/猶體有贅一曰贅質也以身爲質)友壻(嚴助侍宴上問/所欲對曰家貧)¶
(爲友壻所辱願/爲㑹稽太守)撾婦翁(後漢帝戱第五倫曰聞卿爲吏/撾婦翁不過從兄飯有諸對曰)¶
(臣之三娶妻/皆云無父)請倩(史記黄氏請倩注倩女/壻東齊間謂壻爲倩)吾兒誤我(魏/略)¶
(太祖以丁儀令士未見欲妻之問五官將五官將不可/及辟儀到嘉其才曰丁掾即兩目盲亦當與女况但眇)¶
(吾兒誤我五官/將即文帝也)禁臠(晉武爲晉陵公主求壻謂王珣曰/如真長子敬便足珣曰謝渾不及)¶
(真長不減子敬未幾帝崩袁崧/欲以女妻之珣曰卿莫近禁臠)東牀坦腹(太尉郄鑒使/門生求女壻)¶
(於王導導命東廂徧觀子弟歸謂鑒曰王氐諸子弟咸/自矜持唯一人東牀坦腹食若不聞訪問乃羲之遂妻)¶
(之/)孫壻(李膺祖脩以鍾瑾好學/似我家以膺妹妻之)孔蔣繒(蔣子謹子繒徃/見高智周智周)¶
<pb:KR3k0008_WYG_020-5b>¶
(方貴以/女妻之)齊映(滑亳節度使令狐彰署掌書記彰疾甚引/映託後事因說彰納節歸諸子京師彰從)¶
(之即以/女妻映)有子必位宰相(楊嗣復父於陵始見識於浙西/觀察使韓滉妻以其女歸謂妻)¶
(曰吾閲人多矣後貴且夀無若生/者有子必位宰相旣而生嗣復)高選世族(獨孤郁最/爲權德輿)¶
(所稱以女妻之德輿輔政以嫌去内職憲宗嘆德輿乃/有佳壻詔宰相高選世族故杜悰尚岐陽公主然帝猶)¶
(謂不如德輿/之得郁也)張延賞(雖蚤孤而博渉經史通吏治/苗晉卿尤噐許以女妻之)佳壻¶
(楊於陵節度使韓滉剛嚴少許可獨竒於陵/謂妻桞曰吾求佳壻無如於陵賢因以妻之)以嫌自白¶
(杜悰權德輿爲相其壻翰林學士獨孤郁以嫌自白憲/宗見郁文雅歎曰德輿有壻乃爾時岐陽公主始召擇)¶
(大臣子唯悰以選/召見授駙馬都尉)貴顯朝廷(郭子儀七壻/皆貴顯朝廷)蘇頲(李至逺/蘇頲其)¶
<pb:KR3k0008_WYG_020-6a>¶
(出也少失母至逺愛/視甚謹以女妻之)桞談(頴士愛其才/以女妻之)李頻(給事中姚/合名爲詩)¶
(士多歸重頻走千里丐其/品合大加奬挹以女妻之)愛重(宗室漢少事韓愈/愛重以女妻之)識非¶
庸人(王琚謀刺武三思事洩亡命自傭於/楊州冨商家識非庸人以女嫁之)吕諲(里人程/氏財雄)¶
(于鄉以/女妻諲)不禮(杜黄棠初不爲執誼所禮及敗/悉力營救旣死表還其柩葬焉)崔謙之(崔/行)¶
(功祖謙之在北齊終鉅鹿太守少好/學唐儉愛其才妻以女因倩作文奏)書報未嘗輙開(潘/炎)¶
(方劉晏任權炎乃其壻雖書疏/報答未嘗輙開時稱有古人節)撫座(封德彛即楊素之/壻素爲僕射嘗撫)¶
(其座曰封郎必居此座/後果如其言南部新書)張延賞李彦允(韋臯見辱於張/延賞崔圓受薄)¶
(於李彦允皆丈人子壻後韋爲/張西川交代崔救李娣死同上)碧鸛雀(裴寛事見/擇夫門)婦翁¶
<pb:KR3k0008_WYG_020-6b>¶
與壻(張垍尚主在翰林獨以珍玩常誇於同列張淑曰/此婦翁與壻非天子賜學士者也李肇國史補)¶
壻半子(回紇明年可汗遣宰相&KR0932;跌都督等衆千餘幷/遣其妹骨咄禄毗伽公主率大酋之妻五十人)¶
(迎主且納聘&KR0932;跌至振武爲室韋所抄戰死有下七百/皆聽入朝舎鴻臚帝御延喜門見使者是時可汗上書)¶
(㳟甚言昔爲兄弟今壻半子也/陛下若患西戎予請以兵除之)一見以爲竒(姚覬少憃/不修容止)¶
(時人莫之知中條山處士司空圖/一見以爲竒以其女妻之五代史)¶
　　　娣姒(三/)¶
白姒婦　娣婦(爾雅曰長婦謂稚婦爲娣/婦娣婦謂長婦爲姒婦)不以妾爲姒¶
(傳聲伯之母不聘穆姜曰吾不以/妾爲姒注兄弟之妻相謂爲姒)鍾郝之禮灋(晉王渾/妻鍾氏)¶
<pb:KR3k0008_WYG_020-7a>¶
(字琰弟湛妻郝氏皆有德行琰雖門髙與郝氏相親重/郝不以賤下琰琰不以貴陵郝時人稱鍾夫人郝夫人)¶
(之禮/灋)孔命主家事(李光進弟光顔先娶而母委以家事/及光進娶母已亡弟婦籍貲貯納管)¶
(鑰於姒光進命反之曰娣逮事姑且嘗/命主家事不可改因相持泣乃如初)順和(李翺楊烈/婦傳婦人)¶
(女子順和於/娣姒則賢矣)諸娣姒皆畏莫敢侍(髙祖太穆順聖皇后/竇氏太后羸老有疾)¶
(而性素嚴諸娣姒皆畏莫/敢侍后事之獨怡謹盡孝)使吾姒至此(梁太祖皇后張/氏太祖已破朱)¶
(瑾納其妻以歸后迎太祖於封丘太祖告之后遽見瑾/妻瑾妻再拜后亦拜悽然泣下曰兖鄆與司空同姓之)¶
(國昆仲之間以小故興干戈而使吾姒至此若不幸汴/州失守妾亦如此矣言已又泣太祖爲之感動乃送瑾)¶
(妻爲尼/五代史)¶
<pb:KR3k0008_WYG_020-7b>¶
　　　子婦(四/)¶
白特豚(禮曰婦以特/豚饋明婦順)雙鯉(姜詩字士游母好生魚及江/水其妻取水不及時乃棄妻)¶
(寄鄰舎常作膾請鄰母送詩母母感之呼還/舎傍輙有泉脉如江水兼躣雙鯉以供母膳)爲婦(三歳/爲婦)¶
(靡室/勞矣)執婦道(婦/禮)四德(婦德婦言/婦容婦功)婦順(家/肥)廟見(家/和)姑慈婦¶
婉(傳曰姑慈而從婦聽而婉禮/之善物也注從專也婉順也)授室(禮舅姑降自西階/婦降自阼階授之)¶
(室/也)宜家(宜爾/室家)雞鳴盥潄(禮曰婦事舅姑如事父/母雞初鳴咸盥潄也)婉娩聽¶
從(婉言語/娩容貎)叱狗(東觀漢記鮑永妻嘗於/母前叱狗永即去之)肅雍之德(柔正/之道)¶
恭承舅姑(和協/娣姒)父戒母戒　爾舅爾姑(穀梁曰送女父/不下堂母不出)¶
<pb:KR3k0008_WYG_020-8a>¶
(祭門父戒之曰謹慎從爾舅之/言母戒之曰謹慎從爾姑之言)夫夫婦婦(所謂/順也)取婦(之/家)¶
(三日不舉樂/思嗣親也)成婦之義(禮三月而廟見稱來婦也擇日/而祭於禰成婦之義也謂舅姑)¶
(没/也)内和(禮曰婦順備而后内和内/和理然後家可長乆也)婦式(婦人模/式周禮)姑喪(南/宫)¶
(縚妻姑之喪/夫子訓其髽)親饋(禮婦旣嫁婦盥親饋舅姑卒/食婦餕餘私之也私猶恩也)私貨(子/婦)¶
(無私貨無私蓄無私器/不敢私假不敢私與)藏以待乏(禮婦或賜之飲食衣/服布帛佩帨茝蘭則)¶
(受而獻諸舅姑舅姑受之則喜如親受賜若反賜之則/辭不得命如更受賜藏以待乏注或賜之謂婦之兄弟)¶
(待舅姑之/乏以進之)請其故賜(婦若有私親兄弟將與之則必復/請其故賜而後與之注故賜謂前)¶
(舅姑所反賜之物/者明禮譲於賜也)婉容(禮/)不至(禮曰以此防人婦猶有/不至者謂不親夫事舅)¶
<pb:KR3k0008_WYG_020-8b>¶
(姑之/側也)婦本於孝(家綂/於尊)女旣辭家(婦將/授室)孔唐休璟(始老已/踰八十)¶
(猶託倚權近求復用於是賀婁尚宫方用事附者輙榮/赫休璟乃爲子娶其義女故復起宰相頗爲時譏訾)¶
乳姑(崔琯諸崔自咸通後有名厯臺閣藩鎮者數十人/天下推士族之冠始其曾王母長孫春秋高無齒)¶
(祖母唐事姑孝毎旦乳姑一日病召長㓜言吾無以/報婦願後子孫皆若爾孝世謂崔氏昌大有所本云)珍¶
美非經獻不先嘗(楚王靈龜妃上官者舅姑在妃朝夕/侍奉謹甚凡珍美非經獻不先嘗)¶
嚴奉舅姑夙夜勤事(太中二年以起居郎鄭影尚公主/詔曰女人之德雅合謹修嚴奉舅)¶
(姑夙夜勤事此婦人/之節也南部新書)¶
　　　舅姑(五/)¶
<pb:KR3k0008_WYG_020-9a>¶
白如事父母(内則婦事舅姑如事父母雞/初鳴咸盥潄櫛縰縰謂束髪)筓緫(首/飾)衣紳¶
(紳/帶)左佩紛帨(帨拭/巾也)右佩箴管線纊施縏袠大觽木燧(備/尊)¶
(者之/所用)衿纓(衿結也衿/音其朕反)綦屨(綦繫也/綦音忌)以適父母舅姑之所¶
及所下氣怡聲問衣燠寒疾痛苛癢而敬抑搔之(待舅姑/之禮也)不¶
傳(舅姑之衣衾簟席/枕几不傳傳移也)杖履(祇敬之/勿敢近)佐餕(凡朝夕恒食/子婦佐餕)應¶
唯敬對(在舅姑之所有/命應唯敬對也)進退周旋慎齋升降出入揖遊¶
不敢噦噫嚏咳欠伸跛倚睇視不敢唾洟寒不敢襲癢¶
不敢搔勿逆勿怠(子婦孝者敬者舅/姑之命勿逆勿怠)必嘗而待必服而¶
<pb:KR3k0008_WYG_020-9b>¶
待(若飲食之雖不嗜必嘗而待/加之衣服雖不欲必服而待)是善事我(子不宜其妻事/父母曰是善)¶
(我子行夫婦之道/沒身敬之不衰也)舅没而姑老(傳家事/於子婦)必請於姑(冡婦/所祭)¶
(祀賔客毎事必請/於姑不敢專擅也)介婦請(於冢/婦也)命適私室(凡婦不命適/私室不敢退)¶
(待之以/誨也)大小必請(婦將有事大小/必請於舅姑也)勿庸疾怨(子婦未孝/未敬勿庸)¶
(疾怨姑數之若不/可教而後怒之)先舅先姑(没則曰先/舅先姑)不幸(子夏曰嫁/不及舅姑)¶
(謂之/不幸)柔色(以溫/之)孔以禮聞(莊淑公主事/舅姑以禮聞)姑疾(姑寢疾不/解衣藥糜)¶
(不嘗/不進)行見舅姑禮(王珪子敬直尚南平公主是時諸主/下嫁以帝女貴未嘗行見舅姑禮珪)¶
(曰主上循法度吾當受公主謁見豈爲身榮將以成國/家之美於是與夫人坐堂上主執筓盥饋乃退其後公)¶
<pb:KR3k0008_WYG_020-10a>¶
(主降有舅姑者/備婦禮本於珪)鞭婦(桞公綽爲刑部尚書京兆獄有姑/鞭婦至死者府欲殺之公綽曰尊)¶
(歐卑非闘也且子在以妻/而戮其母不順遂減論)事如父母(襄城公主下嫁有/司告營别第辭曰)¶
(婦事舅姑如事父/母異宫則定省闕)¶
　　　出婦(六/)　(事具夫妻離門中/)¶
白疾怨(子婦未孝未/敬勿庸疾怨)表禮(若不可怒子放婦出而不表/禮焉注雖當出猶爲之隱表)¶
(禮謂不明/其過犯也)甚冝不恱(禮曰子甚冝其妻/父母不恱則出之)婦當喪而出則¶
除之(當舅姑/之喪也)爲父母喪(爲父母喪未練而出則三年旣/練而出則止未練而反則朞旣)¶
(練而反則逐之禮女嫁爲/父母朞若出者却服三年)不宜其妻(見/上)束藴(蒯通曰臣/之里有婦)¶
<pb:KR3k0008_WYG_020-10b>¶
(姑使守肉夜亡其肉姑以爲婦盗逐之嘗有里/婦束藴請火曰昨暮犬得肉姑慚追其婦還)水遲(姜/詩)¶
(母好江水妻常取之一日/來遲母渴詩遂遣其妻)孔凡四五娶(崔顥娶妻惟擇/美者俄又棄之)¶
(凡四/五娶)旣啓飛鳳之兆遂操别鶴之音(白居易/出妻判)姜詩出妻¶
蓋爲小瑕鮑永去妻亦非大過(同/上)不待白頭(春天百草/秋始衰棄)¶
(我不待白頭時/張籍白頭吟)歲華逐霜霰(賤妾何能乆/李白去婦詞)溺姬侍(李元/素其)¶
(妻石泉公王方慶之孫前妻子皆不肖而元素溺姬侍/王不見答元素乆疾益昬惑遂出之王訴諸朝免元素)¶
(官且令畀王/貲五百萬)門内斗粟尺布無所私(劉君良四世同居/族兄弟猶同産也)¶
(門内斗粟尺帛無所私大業末荒饉妻勸其異居因易/置庭樹鳥雛合鬪且鳴家人怪之妻曰天下亂禽鳥不)¶
<pb:KR3k0008_WYG_020-11a>¶
(相容况人邪君良即與兄弟别處月餘宻知其計因/白去其妻曰爾破吾家召兄弟流涕以告更復同居)李¶
逈秀(母少賤妻嘗罵媵婢母聞不樂逈秀即出其妻或/問之答曰娶婦要欲事姑茍違顔色何可留本傳)¶
　　　親屬(七/)¶
白六親(老子曰六親/不知有孝慈)九族(以親九族/九族旣睦)内睦外侮(傳周之/有懿徳)¶
(猶懼有外侮捍禦/侮者莫如親也)敦敘(協/和)貴親(綏/族)旣睦(不咸/和同)德惟暱近¶
(仁不/遺親)厚骨肉之愛(廣枝葉/之庇)親親之殺　長長(尊/尊)立愛(惟/親)¶
立敬(惟/長)葛藟(刺桓王也周室/道䘮棄其九族)骨肉將離(無親/宗族)枝葉先落¶
(不庇/本根)義惟立愛(仁貴/篤親)逺間親(六/逆)血屬　周親　棣華之¶
<pb:KR3k0008_WYG_020-11b>¶
詩(葛藟/之刺)不睦之刑(周禮以八刑紏萬/民三曰不睦之刑)不獨親其親(大道/之行)¶
各親其親(大道/旣隱)旁殺(謂親屬之䘮服/以親踈爲殺也)從服(禮曰從服謂/夫爲妻之父)¶
(母妻爲夫/之黨也)見親踈之殺焉(禮/)三族失其和(禮/)協比其鄰¶
(婚姻/孔云)𤨏𤨏姻婭(兩壻相謂爲婭/𤨏𤨏細小貎)掩義(禮門内之理/以恩掩義)親叛¶
(傳楚公子比族盡/親叛可謂無主也)分親(傳庻人工商各有分親皆/有等衰分扶問反親去聲)無絶¶
其愛(情雖不同無絶/其愛親之道也)展親(書時庸/展親)棄親用羇(周鞏/簡公)衆叛¶
親離(州/吁)枤杜(晉人刺其君/不親宗族)縱斧(宋昭公欲去羣公子樂/豫曰公室之枝葉也不)¶
(可縱尋/斧焉)孔周䘏親戚(宇文士及好/周䘏親戚)合䟽屬以居(裴贄韓/偓門内)¶
<pb:KR3k0008_WYG_020-12a>¶
(雍友合疏屬以/居餘見滛亂門)求宗屬(顔杲卿被殺真卿方爲蒲州刺/史令泉明到河北求宗屬始一)¶
(女及姑女並流離賊中及是並得之悉錢/三萬贖姑女還取貲復徃則己女復失之)託外祖母(呂/向)¶
(少孤託/外祖母)蒙擯(高季輔以爲今尚書八座人主所責成者/也冝擇温厚脩潔者任之使不昵者蒙擯)¶
(於/親)無所賑施(魏元忠爲僕射謁告上冢/到家於親戚無所賑施)友壻(蔣係宰相/李德裕惡)¶
(李漢以係友壻出/爲桂管觀察使)依外家(孫逖少孤/依外家)¶
　　　宗族(八/)　(不親宗族附/)¶
白父黨(爾雅父黨/爲宗族也)稱孝(宗族稱/孝焉)吾宗(傳曰晉吾宗/也豈害我哉)糾合¶
(宗/族)本支(百/世)宗族旣睦(道雖/無頗)親踈本恩(禮則/有殺)先親(後/踈)枤杜¶
<pb:KR3k0008_WYG_020-12b>¶
(見/上)宗族不親　本根無庇(傳叔向曰肹聞之公族將卑/其宗族枝葉先落根本從而)¶
(亡/也)無縱斧於葛藟(宜解網/於竹刑)道乖綏族(義爽/篤親)小忿(雖有小/忿不廢)¶
(懿/親)散金(史記蘇秦旣/歸散金宗族)散財(史記范勝字無忌散財/五百萬以施宗族也)宗人¶
　族子　宗易於下(禮祖遷於上宗易於下故/敬宗所以尊祖也易踈也)親屬竭¶
矣(禮四世緦服之窮也五世袒免/殺同姓也六世則親屬竭矣)戚單於下　婚姻不¶
通(禮曰庻别姓於上戚單於下婚姻可以通乎子曰繫/之以姓而弗别綴之以食而不殊雖百世而婚姻不)¶
(通周道然也言雖踈逺不可通婚也/繫之謂宗籍也戚單言親盡漸踈也)父母之黨(禮睦於/父母之)¶
(黨可/謂孝)敦叙(九/族)親以飲食之禮(周禮大宗伯以飲食之禮/親宗族兄弟注人君有食)¶
<pb:KR3k0008_WYG_020-13a>¶
(宗族之禮以親之文王世子曰族食世降一等/大傳曰繼之以姓而不别繼之以食而不殊)三族不¶
虞(儀禮士婚禮請期曰唯是三族之不/虞注三族父昆弟已昆弟子昆弟)宜吊不吊宜免¶
不免(禮族之相爲也宜吊不/吊宜免不免有司罰之)至于賵賻承含皆有正焉¶
(謂宗族之相爲/也承讀爲贈)宗子雖七十無主婦(諸婦不可/無綂也)合族(君/子)¶
(因睦以合族合族/謂與宗人燕也)亢宗(子太叔曰吾不能/亢身安能亢宗)奪宗　奪適¶
(漢書梅福曰諸侯奪宗聖庻奪適注奪宗始封之君尊/爲諸侯則奪其舊爲宗子之事也奪適謂文王舍伯邑)¶
(考而立/武王也)老而納正室(見壻姻/注門)宗子(禮適子庻子祇事宗/子不敢以冨貴加於)¶
(宗子之門以寡約入必獻其上而服其次若非/所獻則不敢入宗子之門宗子正宗敬宗者也)族類(傳/曰)¶
<pb:KR3k0008_WYG_020-13b>¶
(非我族類/其心必異)聚族　保族其家　宗羞　展親(分寳玉於/伯叔之國)¶
(時庸/展親)棄親用羇(周鞏簡公棄親/用羇用卿士也)縱斧(見/上)衆叛親離(州/吁)孔¶
周䘏(王珪宗族匱/乏周䘏之)田宅盡分宗族(蕭瑀初瑀關内田宅/悉賜勲家至是還給)¶
(之瑀盡以/分宗族)撫養宗屬(韋䋲撫養宗屬/孤㓜無異情)宗人欲籍高䕃(李/懐)¶
(逺少孤宗人欲以藉高䕃懐逺退而曰/因人之勢高士耻之假䕃而官吾志邪)護乏(畢諴旣貴/所得禄奉)¶
(養護宗族/之乏無間)世爲名族(裴皥裴氏自晉魏以來世爲名族/居燕者號東眷居京者號西眷居)¶
(河東者/號中眷)族清胄貴(杜牧鄭/處晦制)望閥高華(蕭/復)三世不異居(崔/元)¶
(暐三世不異居家人怡怡如也貧/寓郊墅羣從皆自逺㑹食無他㸑)族人孤貧者(撫養教/勵同上)¶
<pb:KR3k0008_WYG_020-14a>¶
奉廪推散(蘇頲性亷儉奉廪悉/推散親族儲無長貲)九世同居(張公藝九世/同居高宗有)¶
(事泰山臨幸其居問本末書忍/字以對天子流涕出孝友傳)各爲大家(裴爲顯姓入/唐尤盛支分)¶
(族離各爲大家韓文/河南少尹裴君墓誌)¶
　　　奴婢(九/)¶
白贓獲(風俗通古制無奴婢即犯事者也贓者被贓罪/没入爲官奴婢獲者逃亡獲得爲奴婢者也)¶
丹書(傳裴豹𨽻也著於丹書欒氏之力臣曰督戎國人/懼之裴豹曰茍焚丹書我殺督戎宣子喜曰所不)¶
(焚丹書者有如皎日遂殺督戎注/豹犯罪没入官奴以丹書其罪)家僮(僮/僕)應門(李令伯/表曰内)¶
(無應門五/尺之僮)蒼頭(後漢彭寵蒼頭子/宻等三人殺寵)封矦相(衛青與諸羣/奴居有一鉗)¶
<pb:KR3k0008_WYG_020-14b>¶
(徒相青曰汝當封矦青曰爲人/奴虜免笞罵足矣敢望封侯)鉗徒(見上/注)略賣(欒布爲/人所略)¶
(賣/)得翁(風俗通龎儉少失父不知所在後穿井得錢行/求蒼頭乃父也時人語曰鑿井得銅買奴得翁)¶
遺陸賈(史記陳平結歡太尉勃陸賈之力/於是乃遺陸賈以奴婢百人也)賜霍光(漢宣/帝詔)¶
(大將軍霍光賞/奴婢七十人)同席(史記任安爲衛將軍舎人過平陽/主家主令與騎奴同席而食乃援)¶
(刀而斷席/别坐也)八百(卓氏冨家/僮八百人)入于罪𨽻(周禮其奴男子入/于罪𨽻女子入于)¶
(㫪藁注云謂坐盗賊則没入官/爲奴即今之奴婢古之罪人也)不爲奴(又曰凡人有爵/者與七十者與)¶
(未齓者皆不爲奴注有爵者謂命/士已上齓七八歲初毀齒者是也)奴僕(衛青奮/於奴僕)囚奴正¶
士(尚書箕子/爲之奴)奴虜黠奴(齊俗賤奴虜而刁問愛貴之桀/黠奴人之所患唯刁間收使之)¶
<pb:KR3k0008_WYG_020-15a>¶
(逐魚鹽商賈之利終各/得其力起冨數千萬也)殺奴(田儋陽爲縛其奴從少年/之逞欲得殺其奴注古者)¶
(殺奴婢皆告官/如不告者罪之)限數(哀詔諸侯王已下及豪冨人多畜/奴婢有司條奏諸侯王奴婢二百)¶
(人列侯公主百人關内侯吏人四十人年六十已上/七十已下不在此數犯者以律論過節則沒縣官)指¶
千(漢僮手指千/比千乗之家)奴誤殺子(宋/則)逃而舎之(是無/陪臺)私屬(王莽/曰秦)¶
(置奴婢之市與牛馬同簡今改/奴婢曰私屬禁不得買賣也)賣良人(鬻/良)賢行奴(李善/字次)¶
(孫本李元蒼頭也建武中元家疾疫相繼死沒唯孤子/續始生數旬諸奴婢欲殺續分産善傷不能止負續逃)¶
(亡瑕丘界中親自奉養乳爲生汁推燥居濕雖在孩時/奉之如長君毎事長跪請白而後行閭里感之續年十)¶
(歲然後與善歸本縣理舊業告奴婢於長吏悉收殺之/鍾離意上書言狀世祖詔拜善及續並爲太子舍人後)¶
<pb:KR3k0008_WYG_020-15b>¶
(爲本郡太守路經元墓躬自除草洒/道自執爨脩饌祭祀拜辭涕泣而去)班氏奴(初班孟堅/在竇憲幕)¶
(府有奴干洛陽令种兢車騎吏呵之奴醉罵兢兢大怒/時畏憲不敢發及憲敗賔客皆逮栲兢捕繫固固遂死)¶
(於獄/中)有士風(雄翹嘗爲石崇蒼頭性亷直有士風/潘岳見而稱異勸崇免之乃還鄉里)禁殺¶
(光武詔天地之性人爲貴/殺奴婢者不得減其罪)灸灼(光武詔敢灸灼奴婢論/如律免所灸灼者爲庻)¶
(人/)射傷人(光武又除奴婢/射傷人棄市律)長命奴(世說云并州刺史畢/軌送故漢渡遼將軍)¶
(范明友鮮卑奴年二百五/十歳言語飲食如常人)知文章(郄愔字方回有蒼頭/善知文章王羲之愛)¶
(之毎稱奴于劉惔惔問何如方回羲之曰小/人耳何得比郄公惔曰不如方回故常奴耳)煩辱(執煩/辱之)¶
(事/)先掠(光武詔吏人遭亂爲青徐賊所掠賣爲/奴婢欲恣聽之敢拘制以掠人論也)報讎(欒/布)¶
<pb:KR3k0008_WYG_020-16a>¶
(爲奴於燕爲/家主報讎也)家僕(史記與家僕/雜居齊齒也)乏使(謂無/使也)怒頑(左/傳)忿嫉¶
于頑(書/)庸奴其夫　封不義侯(後漢詔討彭寵者封矦/寵蒼頭奴子宻殺寵朝)¶
(廷以奴殺主不義復不/可不封乃封爲不義侯)平頭奴子提履箱(古/詩)婢贓獲(見/上)¶
(注/)奚人(周禮奚三百人/注云今官婢也)官婢(史記太倉令淳于公將刑/少女緹縈上書請沒身爲)¶
(婢贖/父罪)女奴侍婢　遺陸賈　賜霍光(見上/注)汚朝衣(東觀/漢記)¶
(劉寛簡略夫人欲試寛伺當朝裝訖使婢奉/&KR0245;翻汚朝衣婢遽收之寛徐徐曰羮爛汝手)覆毒酒(列/女)¶
(傳主父妻滛於鄰主父還爲毒酒使媵婢進之婢欲言/恐逐主母不言害主父於是佯僵覆酒主父怒笞之妻)¶
(恐婢言欲殺婢婢就杖將死不言主/父弟告主父乃去妻納其婢爲妻)青衣　微賤(裴秀/母婢)¶
<pb:KR3k0008_WYG_020-16b>¶
(也秀年十八有令望而嫡母猶妬令秀母親下/食衆賔皆起拜之母曰微賤如此應爲此兒)必貴(史/記)¶
(姑布子卿見無恤曰此真將軍也簡子曰此/母賤翟婢也曰天之所授母雖賤子必貴也)泥中之怒¶
(劉義慶世說曰鄭𤣥家奴婢皆讀書嘗怒一婢拽於泥/中一婢問曰胡爲乎泥中答曰薄言徃訴逢彼之怒)¶
代死(列女傳曰翟素者翟氏之女也遭賊欲犯之臨以/白刃素婢名青乞代賊遂殺素欲犯青青曰我代)¶
(素者恐其被耻獲害耳今/素尚死何以生爲又殺之)乃生無恤(終因/子貴)作殯王父(未/爽)¶
(失/賢)茍古今之可徵(雖微賤/而何害)侍婢殺主(漢大司空扶平侯王/崇就國歲餘為侍婢)¶
(所殺/也)認孫守藏(後漢梁冀認孫奮母以/爲守藏婢盗白珠紫金)限數(見奴/門)逃而¶
舎之(其無/陪臺)私屬(見奴/門)誦賦(蜀人劉琰侍婢十人皆能爲/聲樂又悉讀書誦魯靈光殿)¶
<pb:KR3k0008_WYG_020-17a>¶
(賦/)緑珠(石崇有妓曰緑珠美而豔善吹笛孫秀使人求/之崇盡出婢妾示之使曰美矣然奉命求緑珠)¶
(曰吾所愛不可/得也秀竟誅崇)累騎(阮咸素幸姑婢婢從姑去時方有/客咸借客馬追姑家婢旣及與婢)¶
(累騎而還/客非之)團扇歌(晉樂志團扇歌者中書令王珉與嫂/婢有情愛甚篤嫂箠婢過苦其婢素)¶
(善歌而珉好把/團扇故制此歌)奴價倍婢價(祖訥字士言貧常自炊爨/養母北下將軍王敦聞之)¶
(遺其一婢辟爲從事中郎人戲曰奴價倍/婢價詞曰百里奚何必輕於五羖羊皮耶)作灋買婢(郭/璞)¶
(愛主人婢無由得乃取小豆三斗繞主人舍散之主人/晨起見赤衣人數十圍其家就視即減主人詣璞璞曰)¶
(君家不宜畜此婢可於東南二十里賣之勿爭價妖可/滅主人從之璞隂使人賤買此婢復爲符投井中赤人)¶
(一一皆反縛自投井中/主人悦璞乃携婢而去)周禮(女酒女漿女籩女醯女鹽/女冪已下皆免其事在者)¶
<pb:KR3k0008_WYG_020-17b>¶
(從坐男女沒入縣官爲奴今之/侍史官婢也以巾覆物曰冪)女祝(女婢曉/祝之事)女史(曉/書)女¶
工(曉裁/縫)豈唯炊爨之勞(抑亦巾/箱之寵)丸藥(陳夀居䘮使婢丸/藥客見之況累數)¶
(年/)隨軍(馮緄字鴻卿時荆州監軍張敞承宰/官日而奉緄將侍婢二人戎服自隨)孔給諸子¶
(劉洪基始病給諸子奴婢各十五人謂所親曰/使賢固不籍多財即不賢守此可以脫飢凁)奴伯嫗¶
監(太平公主奴/伯嫗監千人)厮臺掠民子女(安樂公主與長寜定安/三家厮臺掠民子女爲)¶
(奴婢左臺御史袁從一縛送獄主入訴帝爲手詔喻免/從一曰陛下納主訴縱奴騶掠平民何以治天下臣知)¶
(放奴則免罪刻奴則罪於主然/不忍屈陛下法以偷生也不納)乘驢不肉食(岐陽公主/所賜奴婢)¶
(偃蹇皆上還丐直自市悰爲澧州刺史/主與偕從者不二十婢乗驢不肉食)賜奴婢(李大亮/初破公)¶
<pb:KR3k0008_WYG_020-18a>¶
(祏以功賜奴婢百口謂曰而曹皆衣冠子女不幸破亡/吾何忍録而爲𨽻乎縱遣之高祖閒咨美更賜奴婢二)¶
(十後破吐谷渾復賜奴婢/百五十口悉以遺親戚)奴婢爭財(唐扶卒奴婢爭財/有司按其貲至十)¶
(餘/萬)視疾大老嫗(李靖五世孫彦芳家故藏高祖太宗賜/靖詔書數函上之一日有詔夜視公疾)¶
(大老嫗遣來吾欲/熟知公起居狀)賜七十人(姜譽子確平高昌/還賜奴婢七十人)奴訴主¶
(魏謩大理卿馬曙有犀鎧數十首懼而瘞之奴王慶以/怨告曙藏甲有異謀按之無它狀投曙嶺外慶免議者)¶
(謂奴訴主法不聼謩/引律固爭卒論慶死)貫率錢(崔從授淮南節度副大使/揚州凡交易貲産奴婢有)¶
(貫率錢從/皆蠲除之)詔市荆益奴婢(張廷珪㑹詔市荆益奴婢廷/珪上書曰荆益奴婢多國家)¶
(户口姦豪掠買一入於官永無脫期/南北異宜必至生疾此有損無益也)訪親戚原縱(宗室/復改)¶
<pb:KR3k0008_WYG_020-18b>¶
(容州刺史先是西原亂吏獲反者沒爲/奴婢長役之復至使訪親戚一皆原縱)童獲猶儒先生¶
家(趙憬位台宰而第室/童獲猶儒先生家也)奴告(張鎰郭子儀壻趙縱爲奴/告下御史劾鎰奏言貞觀)¶
(時有奴告某主謀反者太宗曰謀反理不獨成尚有它/人論之豈籍奴告邪乃著令奴婢告主者斬由是賤不)¶
(得干貴下不得凌上教本旣修悖亂不萌項者長安令/李濟以奴得罪萬年令霍晏因婢坐譴輿臺下類主反)¶
(畏之侼慢成/風漸不可長)持兵呵衛(武元衡被害公卿朝/以家奴持兵呵衛)殺主(竇建/德滑)¶
(州刺史王軌爲奴所殺奴以首奔建德建德曰奴殺主/大逆納之不可不賞賞逆則廢教將焉用爲命斬奴而)¶
(返軌/首)厭酒肉(獨孤及上疏曰人之生産空於杼軸擁兵/者第管亘街奴厭酒肉而貧人羸餓就役)¶
名姝異技(元載名姝異技/雖禁中不逮)爲倡優䙝戯(載諸子牟賊聚/歛蓄妓妾爲倡)¶
<pb:KR3k0008_WYG_020-19a>¶
(優䙝戯親族/環觀不媿也)奴私侍兒(沈詢爲昭義節度使奴私侍兒/詢將戮之奴懼結牙將爲亂夜)¶
(攻詢滅其/家本傳)春草(楊岑謹矜父冡草木皆流血懼問所善/胡人史敬忠使身桎梏祼而坐林中厭)¶
(之會婢春草有罪將殺之敬忠曰勿殺賣之可市十牛/歳耕田十頃謹矜從之婢入貴妃姊家因得見帝帝愛)¶
(其辨慧留宫中寢侍左右帝問所從來婢奏爲謹矜家/所賣具言敬忠夜過謹矜坐庭中歩星變夜分乃去帝)¶
(怒而婢漏言于楊國忠國忠與王珙隂相語未有/發也乃與李林甫作飛牒告謹矜遂有詔賜死)黄芩¶
(高固生微賤爲家所賣轉爲/渾瑊童奴字黄芩性敏慧)掠爲奴婢(孔戣拜嶺南節/度使南方鬻口)¶
(爲貨掠人爲奴婢戣峻爲之禁親吏得嬰兒于/道收育之戣論以死由是閭里相約不敢犯)青衣(栁/玭)¶
(永寜王相國涯居位竇氏女歸請曰玉工貨釵直七十/萬錢王曰七十萬錢豈於女惜但釵直若此乃妖物也)¶
<pb:KR3k0008_WYG_020-19b>¶
(禍必隨之女不復敢言後釵爲馮球外郎妻首飾馮爲/賈相國餗門人賈有奴頍横馮愛賈召奴責之奴乃泣)¶
(罪未幾馮晨謁賈賈未出有二青衣齎銀罌出曰公恐/君寒奉地黄酒三杯馮悦盡舉之俄病渴且咽因暴卒)¶
(本/傳)主藏奴(桞公權凡公卿以書貺遺盖鉅萬而主藏奴/或盗用常貯盃盂一笥縢識如故而噐皆亡)¶
(奴妄言叵測者公權曰/銀杯羽化矣不復詰)以奴主務(桞子華爲昭應令宰/相元載有别墅以奴)¶
(主務自稱郎將怙勢縱暴租賦未嘗入官子華囚奴/入謁收付獄劾發宿罪杖殺之一邑震伏載不敢怨)買¶
婢遷約(張又新嘗買婢遷約爲牙儈搜索凌/突御史劾舉逢吉庇之事不窮治)譖(栢耆李/同捷反)¶
(授計㑹使宦人馬國亮譖耆受同/捷先所得王稷女及奴婢珍貲)都兒(陽城歲飢屏跡/不過隣里屑榆)¶
(爲粥講論不輟有奴都兒化其德亦方介自約/或哀其餒與之食不納後致糠覈數杯乃受)願爲奴¶
<pb:KR3k0008_WYG_020-20a>¶
以償徳(山東節度府聞城義者發使遺五百縑戒使者/不令反城固辭使者委而去城置之未嘗發㑹)¶
(里人鄭俶欲葬親貸於人無得城知其然舉縑與之俶/既𦵏還曰蒙君子之施願為奴以償徳城曰非也能與)¶
(我為學乎俶泣謝/即教以書云云)數人(王績有奴/婢數人)漁童樵青(張志和帝/嘗賜奴婢)¶
(各一志和配為夫/婦號漁童樵青)田宅財貲分給奴婢(崔覲老無子乃/以田宅財貲分)¶
(給奴婢/各為業)皆為官所賣(羅讓或以婢遺讓者問所從答曰/女兄九人皆為官所賣留者獨老)¶
(母耳讓慘然為/焚券召母歸之)愛才(蕭穎士有奴事頴士十年笞楚嚴/慘或勸其去答曰非不能愛其才)¶
(耳/)奪取(武承嗣聞左司郎中喬知之婢窈娘美且善歌/奪取之知之作緑珠篇諷婢婢得詩恨死承嗣)¶
(怒告酷吏殺/之殘其家)没為官奴(王毛仲父坐事没為官奴生毛/仲故長事臨淄王王出潞州有)¶
<pb:KR3k0008_WYG_020-20b>¶
(李守徳者為人奴善騎/射王市得之竝侍左右)擾民(李絳出為華州刺史承璀田/多在部中主奴擾民絳捕繫)¶
(之/)家僮上變(干頔同中書門下平章事時宦者梁守謙幸/於帝頗用事有梁正言者與頔子敏善敏因)¶
(正言厚賂守謙求頔出鎮久不報敏怒其紿責所饋誘/正言家奴支解之棄溷中家僮上變詔捕頔吏沉璧及)¶
(他奴送/御史獄)轉側民間(李源家覆俘為奴轉側民間及史朝/義敗故吏識源於洛陽者贖出之歸)¶
(其家/屬)細過輒殺(張直方奴婢/細過輒殺)禄賜僮婢盗有(王起治生/無檢所得)¶
(禄賜為僮/婢盗有)男女質錢(桞宗元徙桞州刺史栁人以男女/質錢過期不贖子本均則没為奴)¶
(婢宗元設方/計悉贖歸之)㑹兒(五代朱守殷少事唐/荘宗為奴名曰㑹兒)姑息僮僕(史洪/肇李)¶
(崧坐奴告變族誅洪肇取其幼女以為婢於是前資故/將失職之家姑息僮僕而厮養之輩往往脅制其主同)¶
<pb:KR3k0008_WYG_020-21a>¶
(上/)金鳯(閩王鏻妻早卒繼室金氏賢而不見答審/知婢金鳯姓陳氏鏻嬖之遂立以爲后)衣羅¶
紈鳴珥環(房魯上節度使書侍妾姢然衣/羅紈鳴珥環出聲態者累百)免爲官婢(嚴/武)¶
(卒母哭且曰而今而/後吾知免爲官婢矣)市寒賤可制指者(始與尚書合諌/曰上所賜奴婢)¶
(卒不肯窮屈奏請納之上嘉歎許可因錫其/直悉自市寒賤可制指者杜牧岐陽公主碑)淚爛犀簾¶
(蜀普録曰閬州叅軍黃渉婢曰笑/春紅死渉念之洒淚至爛犀損簾)愛姬(江陵有士子遊/交廣間而愛姬)¶
(爲太守所放高麗坡底及歸因寄詩曰惆悵高麗坡/底宅春光無復下山來太守見詩遂遣還南部新書)借¶
頭以明灋(竇軌戒家奴無出外忽遣奴取漿公厨旣/而悔焉曰要當借汝頭以明灋命斬之)謫¶
仙奴(酉陽雜俎權同休友人雇得僕遇疾貧窘禠垢衣/令辦酒食曰予將㑹村老丐道里資僕曰此固不)¶
<pb:KR3k0008_WYG_020-21b>¶
(足辦某當營乃斫桑札噀成牛肉復汲/數瓶水頃之廼㫖酒也且曰某固異人)¶
　　　僕𨽻(十/)　(事類備傭賃門/)¶
白得僮僕貞易僕臣臺(傳曰人/有十等)厮輿之卒(漢書淮南王/書厮輿之卒)¶
(有一不備而歸注/厮析薪輿主駕)僕賃(傳申鮮虞僕賃於野以/䘮莊公賃身爲僕也)我僕痡¶
矣　從者病　僕人(役/人)賤𨽻　僕使孔多僮僕(李勣客/衛南家)¶
(冨僮/僕)厮竪(崔蕘爲陜虢觀察使是時王仙芝亂漢上河/南羣盗興蕘簡悦不曉事以器韻自高委政)¶
(厮/竪)待以誠信(曹華至厮竪皆待/以誠信人以爲難)僮千人(王處存侈靡自/奉家僮千人五)¶
(代/史)家僮至數千(李謹行家僮至/數千以賄自雄)恨不得爲騶虞(倪若水/爲汴州)¶
<pb:KR3k0008_WYG_020-22a>¶
(刺史班景倩入爲大理少卿過州若水顧左/右曰班公是行若登仙吾恨不得爲騶虞)我僕或歌¶
愕(韓愈晚秋/郾城聨句)兼之僕𨽻小人縁此得親左右(亦旣奉承/顔色能不)¶
(恃託恩光作福作威莫不由此時太/子與戸奴欵狎韋承慶上書諌舊史)饑寒奴僕賤(杜甫/贈畢)¶
(四/詩)未嘗有十歲之僮(元德/秀)侈僕妾(鄭餘慶常語人曰禄/不及親友而侈僕妾)¶
(者吾/鄙之)¶
　　　乳母(十一/)　(孩㓜附童非/狡童)　(㓜敏/)¶
白慈母(昔者魯昭公少䘮其母有慈母良及其死也欲/䘮之有司以聞曰古之慈母無服今君爲之服)¶
(是逆古典公不忍爲/之練冠自昭公始也)君命所使教子也(禮外有師傅内/有慈母君命所)¶
<pb:KR3k0008_WYG_020-22b>¶
(使教子也/何服之有)徙邉(史記漢武少時東武乳母常養帝詔令/乘車馳送乳母子孫奴婢横暴不忍致)¶
(法有司請徙於邉郭舍人謂乳母曰入辭去勿疾行而/數廻顧乳母如其言舍人叱之曰何不疾行陛下壯矣)¶
(寕湏汝乳帝悟乃/不令乳母徙邉)抱子(桓𤣥初生魁偉奶母抱詣温/易人而後至重兼常兒也)令¶
取玉環(羊祜五歳時令乳母取所弄玉環即詣鄰人李/氏東垣桑樹中探得人以李氏子祜前生也)¶
葬以卿禮(列女傳曰魏節乳母者魏公子乳母也秦破/魏皆誅諸公子乳母與公子俱亡秦軍追見)¶
(争射之乳母身蔽公子公子與乳/母俱亡秦王義之葬之以卿禮)食我之恩(推燥/就濕)　孩¶
子實覃　實訏　厥聲載路　誕實匍匐　克岐克嶷¶
以就口食(路大也覃始能坐訐張/口也嶷識人岐知人意)五(月/)能言(莊子老&KR0360;/曰舜之治)¶
<pb:KR3k0008_WYG_020-23a>¶
(天下使民心競民孕婦十月生子子生五月能言注教/人之速不至乎孩㓜而始誰别人之意未孩而已擇人)¶
(言競教之/速成矣)嬰兒(老子云嬰兒之未/孩終日號而不嗄)重兼常兒(是上/注)襁褓¶
三(月/)　童丱雉齒(十/歲)兒戯　竹馬之戯　三赦(周禮三/赦一赦)¶
(曰㓜/弱)隅坐(童子隅坐而執燭隅/坐者不與成人竝禮)晏起(禮孺子早寢晏起/唯所欲食無時注)¶
(孺子㓜/子也)居喪(禮童子哭不哀不踴不杖/不非不廬注不備禮也)竹馬是乗(期郭/伋以)¶
(敦/信)雉雛不捕(感魯㳟/以懐仁)不衣裘裳(禮童子不衣裘/裳言太温也)童心(魯/昭)¶
(公年十九/猶有童心)奉雉(竪牛母曰予子長矣能/奉雉以從我盖五六歲)常視無誑(禮云/㓜子)¶
(常視/無誑)童子何知(傳/)齠齔　綺紈(之/歲)佩觽(詩云童子/佩觽佩韘)㓜儀¶
<pb:KR3k0008_WYG_020-23b>¶
(禮生六年/學㓜儀)成童(舞象/學禮)舞勺(十三學樂/誦詩舞勺)七年曰悼(禮七年/曰悼雖)¶
(有罪不/加刑焉)㓜冲　侗愿(子曰侗而不愿/吾不知之矣)無知(詩樂子/之無知)互鄉¶
難言猶能潔已(論語互鄉難與言童子見門人惑子曰/人㓗已以進與其㓗也不保其徃也)¶
闕黨童子何欲成人(闕黨童子將命或問之曰益者/與子曰吾見其居於位也見其)¶
(與先生竝行非求/益者欲速成者也)㓜學(禮十年/曰㓜學)揔角丱兮　孩提(負劒/辟咡)¶
(詔之則掩口而對/謂若負劒抱之也)扶牀羈貫(穀梁云子孫羈貫成童不/就師父之罪也羈貫謂交)¶
(午翦/髪也)　㓜敏對日(後漢黄琬字子琰年七歲詔問日蝕/多少對曰日蝕之餘如月之初京師)¶
(知名後乃/拜童子郎)參元(楊子法言曰吾家童/烏九歲預吾元文也)家禽(郭子曰楊氏/子九歲聦慧)¶
<pb:KR3k0008_WYG_020-24a>¶
(孔君平指楊梅謂之曰此君家/果答曰未聞孔雀是夫子家禽)辨鬬(孔子見二小兒辨/鬬一兒曰日初出)¶
(大如車盖及中則小是上下遠東西近也小兒曰日初/出則陽微及中則熱是上下近東西遠也孔子竟不能)¶
(决/)甘羅(十二爲/秦相)克岐克嶷(謂㓜有/知識)遜悌(㓜而不/遜悌)長安逺¶
於日(晉明帝年五六歳元帝坐之膝上適有人從長安/來帝問之曰長安何如日逺明帝曰只聞人從長)¶
(安來不聞人從日邊來以此可知帝竒之後集羣臣言/其對因復問之明帝曰日近元帝問何以異昨日之對)¶
(對曰舉首即見/日不見長安)禀生知之性(有老成/之風)弱不好弄(傳夷吾/弱不好)¶
(弄弄戱也/弱㓜也)竒骨(晉桓温桓彛之子未朞温嶠見之曰此/兒有竒骨可試使啼曰真英物也彛以)¶
(嶠賞遂名/之曰温)成人(之/風)竒童　九歲屬文(班孟堅九/歲善屬文)不治屋¶
<pb:KR3k0008_WYG_020-24b>¶
宇(陳蕃字仲舉年十五居室不治人/曰孺子何不掃除曰當掃除天下)諫父(呉祐字季英/父恢爲南海)¶
(太守欲殺青簡寫書祐年十二諌父曰南方素/多珍怪此書成載之兼兩昔馬援以薏苡興謗)無雙(黄/香)¶
(㓜歧嶷人語曰天/下無雙江夏黄香)造謁(孔融字文舉九歲詣李膺門謂/門者曰與府君有親門者爲通)¶
(膺見曰與僕何親融曰先君孔子與老&KR0360;/有師資之道僕與公亦累世通家膺大竒)任氏童(魏任/嘏先)¶
(世皆早成人人語/曰蔣氏翁任氏童)遺客書(虞翻字仲翔年十二有客候/其兄不遇翻追與之書曰僕)¶
(聞琥珀不取腐芥礠/石不受曲針客竒之)苦李(當路有李羣兒競取王戎年/七歲獨不取曰李當路而繁)¶
(必苦李/也果然)不惜環(傅暢小時父友戱解/其金環都不言惜)見故吏(桓𤣥七歲/服終州府)¶
(文武辭其叔冲冲撫𤣥曰/此汝家故吏𤣥流涕被面)鼠嚙衣(魏鄧王蒼舒操子也/操馬鞍爲鼠所嚙庫)¶
<pb:KR3k0008_WYG_020-25a>¶
(吏懼死冲乃以刀穿破衣而憂曰俗以鼠嚙衣不吉操/曰無害俄而庫吏白鞍事操曰小兒衣裾尚被嚙况鞍)¶
(乎不罪/吏也)賈誼年十八(名稱郡中河南/尹呉公舉之)終童(終君年十八/歲時號終童)¶
(西征賦曰終童/山東之英妙)英妙(見上/注)懐橘(呉陸績字公紀六歲見/袁術術出橘食之績懐)¶
(三枚去拜辭墮地術曰陸郎作賔客而懐/橘乎績跪答之曰欲以遺母術大竒之)劾鼠(張湯爲/兒守舎)¶
(䑕盗肉父笞湯湯乃掘得鼠及餘肉劾鼠掠治訊/鞫論報具獄磔于堂下父視其文辭如老獄吏)稱象¶
(孫權獻象於魏魏祖欲秤之不可得子蒼舒曰載於/舟刻其木入多少以他物校之即知輕重乃從之)觀¶
師(秦師伐滑過周王孫滿尚㓜觀之/曰秦師輕而無禮必敗果敗於殽)聖童(任延長孫年/十二學於長)¶
(安明詩易春秋/號曰任聖童)小器速成(朱勃字叔陽年十二詣馬援/兄侃侃方飲言辭閑雅援見)¶
<pb:KR3k0008_WYG_020-25b>¶
(之自失侃乃酌酒慰援曰朱勃/小器速成終當從汝稟學勿畏)慢人者(魏司馬朗九歲/有人道其父字)¶
(者朗曰慢人/者不敬其親)怒字父(魏常林字伯槐年七歲父黨造門/問之曰伯先在否何不拜林曰臨)¶
(子字父何拜之/有客大嘉之)從軍(呂蒙年十五六竊隨姊夫鄧當戰/當見驚呵叱不能止歸告蒙母母)¶
(怒之蒙曰貧賤難可/居設有功當冨貴)又(張昭弟子奮年未二十造打城/具歩隲薦之以其年少不顧奮)¶
(曰昔童汪錡赴義/不為少也遂領兵)又(孫䇿年少領父/舊兵號孫郎)殺父侍兒(見母/子門)¶
狡童狡童(刺忽也昭公有狂狡之志不與/大臣圖國而使祭仲專于鄭)狂童(恣行謂/突與忽)¶
(爭/國)不見子充乃見狡童孔竇懐貞(納韋后/乳媪)乳保之母(宋/務)¶
(光上言願乳保之母妃主之家/以時接見無令媟瀆䟽奏不省)解衣以褓(安樂公主帝/遷房陵而主)¶
<pb:KR3k0008_WYG_020-26a>¶
(生解衣以褓/之名曰裹兒)六歲間關江左(楊於陵父清倦宦客河朔/死禄山之亂於陵始六歲)¶
(間關至/江左)重遲不好戱(劉昌裔㓜重遲不好/戯常若有所思度)與羣兒戯常¶
爲旗幟戰陣狀(楊行宻少孤與羣兒/戱常爲旗幟戰陣狀)指顧羣兒(趙犫兒/弄時好)¶
(爲營陣行列自號令指顧羣兒無/敢亂父叔文見之曰是當大吾門)不喜兒弄(王潜㓜莊/重不喜兒)¶
(弄/)土城竹馬(童兒樂也/龜兹傳)同隊魚(少長聚嬉戱不殊同/隊魚韓愈符讀書)萬¶
金産(薄暮歸見君迎我笑而莞指渠相/賀言此是萬金産同上贈張籍)視保(李氏入韓/氏家乳其)¶
(兒愈孤失怙恃李氏憐/不忍棄去視保益謹)姢好静秀(㓜子姢好静秀瑶環/瑜珥蘭茁其芽稱其)¶
(家兒也馬/君誌上)攤書解滿床(杜甫示宗武覔句新知律攤書/解滿床試吟青玉案莫羡紫羅)¶
<pb:KR3k0008_WYG_020-26b>¶
(嚢/)褓負皆補清官(李義甫諸子雖/褓負皆補清官)孺褓授上柱國(契苾/子明)¶
(孺褓授上/柱國本傳)¶
　　　㓜敏(十二/)¶
孔七歲誦經(呂才子方毅/七歲能誦經)舉神童(呉通立舉神童/補祕書正字)國瑞¶
(劉晏𤣥宗封泰山晏始八歲獻頌行在/帝竒其㓜命宰相張說試之國瑞也)屬文(李百藥七/歲能屬文)¶
又(子安期亦/七歲屬文)夙敏(章懐太子賢甫數歲讀書一覽輙不/忘至論語賢賢易色一再誦之帝問)¶
(故答曰性實愛此帝/語李世勣稱其夙敏)㓜警敏(房𤣥齡/㓜警敏)竒童(李百藥父友/陸義等共讀)¶
(徐陸文有刈琅邪之稲之語嘆不得其事百藥進/曰春秋鄅子藉稲杜預謂在琅邪客大驚號竒童)對詔¶
<pb:KR3k0008_WYG_020-27a>¶
髙第(貟半千覊丱通書史客晉州州舉童子/房𤣥齡異之對詔髙第已能講易老子)爲文(徐彦/伯七)¶
(歲能爲文結廬太行山下薛/元超表其賢對䇿髙第本傳)生七月能展書(白居易其/始生七月)¶
(能展書姆指之無兩字雖試百數不差/九歲暗識聲律其篤於才章盖天禀然)在㓜丱已不凡¶
(盧懐/謹)屬文(張九齡七/歲知屬文)五月能言(太宗賢妃徐惠/生五月能言)圖史一¶
經目輙誌于心(禇亮少警敏傳見圖/史一經目輒誌于心)屬文(楊嗣復八/歲知屬文)讀¶
孝經(獨孤及爲兒時讀孝經父母試之曰兒志何/語對曰立身行道揚名於後世宗黨竒之)一覽¶
千言覆誦(蘇廷碩弱敏悟一/覽至千言覆誦)擢童子舉(裴耀卿數歲能/屬文擢童子舉)¶
作八卦論(蘇晉數歲知爲/文作八卦論)擢童子科獨屬文(王丘十一/歲擢童子)¶
<pb:KR3k0008_WYG_020-27b>¶
(科它童皆專經而/獨屬文由是知名)共師學(劉鄴六七歲能屬辭李德/裕憐之使與其子共師學)擢¶
明經(元正九歲工屬文十/五擢明經判入等)羈丱屬文(韋表微羈/丱能屬文)髙定(辯/惠)¶
(七歲讀尚書至湯誓跪問郢曰奈何以臣伐君郢曰應/天順人何云伐邪對曰用命賞于祖不用命戮于社是)¶
(順乎人郢異之小字/董二世重其早慧)四歲能賦(權德輿生三歲知變/四聲四歲能賦詩)能¶
爲辭章(令狐楚生五/歲能爲辭章)二郄(郄士美年十二通五經史記/漢書皆能成誦父友蕭頴士)¶
(顔真卿與相論繹嘗曰吾/曹異日當友二郄之間矣)李泌(開元十六年悉召能言/佛道孔子者相答禁中)¶
(有貟俶者九歲升座詞辯注射坐人皆屈帝異之曰半/千孫固當然因問童子豈有類若者俶跪奏臣舅子李)¶
(泌帝即馳召之泌旣至帝方與張說觀弈因使說試其/能說請賦方圎動静泌逡廵曰願聞其略説因曰方若)¶
<pb:KR3k0008_WYG_020-28a>¶
(棋局圓若棋子動若棋生靜若棋死泌即答曰方若行/義圓若用智動若騁材静若得意說因賀帝得竒童帝)¶
(大悦曰是子精神要大於身賜束帛勑其家曰善視養/之張九齡尤所奬愛嘗引至卧内九齡與嚴挺之蕭誠)¶
(善挺之惡誠佞勸九齡謝絶之九齡忽獨念曰嚴太苦/勁然蕭軟美可喜方命左右召蕭泌在旁率爾曰公起)¶
(布衣以直道至宰相而喜軟美者/乎九齡驚改容謝之因呼小友)有海内名(李乂年十/二工屬文)¶
(中書令薛元超曰/是子且有海内名)所賦輒就(楊收七歳而孤母長孫親/授經十三通大義善屬文)¶
(所賦/輒就)闇記三禮義宗(孔穎逹八歳就學誦記日千/餘言闇記三禮義宗本傳)召試¶
(徐齊&KR0360;八歳能文太宗/召試賜所佩金削刀)授紙爲賦(徐堅㓜有敏性沛王/聞其名召見授紙爲)¶
(賦異/之)指擿(王勃六歳善文辭九歳得顔師古/注漢書讀之作指瑕以擿其失)授校書郎¶
<pb:KR3k0008_WYG_020-28b>¶
(楊烱舉神童/授校書郎)賦詩(駱賔王七/歳能賦詩)賦土火爐(孫逖㓜有文屬/思警敏年十五)¶
(見雍州長吏崔日用令賦土火爐援筆/成篇理趣不凡日用駭嘆遂與定交)通詩書(李白十/歳通詩)¶
(書/)屬辭(王維九歳/知屬辭)十歳補太學生(蕭穎士四歳能屬文/十歳補太學生觀書)¶
(一覽即誦通百/家譜繫書籀學)善詩(皇甫冉十歳便能屬文張九/齡歎異之與弟曾皆善詩)賦髙¶
軒過(李賀七歳能辭章韓愈皇甫湜始聞未信過其家/使賀賦詩援筆輙就如素思自目曰髙軒過二人)¶
(大驚自/是有名)工辭賦(桞公權年十/二工辭賦)著語黙賦(髙郢九歳通春/秋工屬文著語)¶
(黙賦諸/儒稱之)器大(孫思邈通百家説善言老子莊周洛州揔/管獨孤信見其少異之曰聖童也顧器大)¶
(難爲/用爾)治尚書左氏春秋(李至逺少秀悟能/治尚書左氏春秋)絶乳即能詩¶
<pb:KR3k0008_WYG_020-29a>¶
(李甘始河南人楊牢有至行甘以書薦于尹曰/牢絶乳即能詩洛陽兒曹壯于牢者皆出其下)竒名(劉/禹)¶
(錫桞宗元文集桞子厚始/以童子有竒名於貞元初)神仙童子(唐元正聦敏年少/號神仙童子朝野)¶
(僉/載)耳目明逹神器以靈(韓愈送/張童子)十過誦萬言(封氏見聞/集開元初)¶
(常敬忠十五歳上書言能一過誦千言張燕公召問曰/能十過誦萬言乎曰能以萬言試之七過已通熟矣)¶
甘露頂(裴敬彛七歳能文章性謹/敏宗族重之號甘露頂)自七歳屬辭(杜甫上/賦頌自)¶
(稱臣頼緒業自七/歳屬辭且四十年)安陵蓋夫子十歳與天通(李白詩安/陵蓋夫子)¶
(十歳與天通懸河與微言談論安可窮能令二/千石撫背驚神聦揮毫贈新詩髙價掩山東)自然生¶
知(公神秀穎發自然生知五歳便措意於文毎坐卧吟/諷未嘗蹔輟至于八九歳則有若大成焉一覽誦千)¶
<pb:KR3k0008_WYG_020-29b>¶
(言有若素習十七遊太學/對䇿甲科韓休蘇頲集序)十三弄文史(揮筆如振綺/李白送魏萬)誦¶
憶略徧(韋述𢎞機曾孫家儲書二千卷述爲兒時誦憶/略徧元行冲常載書數車自隨述入其室觀書)¶
(不知寢食行冲異/之曰外家之寳也)再讀輙誦(蔣乂性銳敏七歳時見庾/信哀江南賦再讀輙誦㓜)¶
(從外祖家學得其/書博覽強記本傳)授以屬辭之要(梁肅李泌集序七歳/見丞相張九齡九齡)¶
(駭其聦異授/以屬辭之要)治孝經論語(蘇世長十歳上書帝異其㓜/問讀何書對治孝經論語帝)¶
(曰何言可道曰爲國者不敢/侮於鰥寡爲政以德帝善之)此兒器不可量(父友監察/御史韓思)¶
(彦歎曰此兒器不/可量盧懐謹傳)五歳誦六甲十歳觀百家(李白上裴/長史書)¶
七歲能誦數經(李華蕭頴士文集序七歲能/誦數經十歲以文章知名)尚宫有品¶
<pb:KR3k0008_WYG_020-30a>¶
當拜(舒王元名髙祖之在大安宫太宗晨夕使尚宫問/起居元名纔十歲保媪言尚宫有品當拜元名曰)¶
(此帝侍婢耳何拜爲太/宗壯之曰真吾弟也)¶
　¶
　¶
　¶
　¶
　¶
　¶
<pb:KR3k0008_WYG_020-30b>¶
　¶
　¶
　¶
　¶
　¶
　¶
　¶
　白孔六帖卷二十¶
