# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.724885
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷八十四
<pb:KR3k0008_WYG_084-1a>¶
欽定四庫全書¶
　白孔六帖卷八十四　　唐　白居易　原本¶
　　　　　　　　　　　宋　孔　傳　續撰¶
　　染(一/)　　　　　　練(二/)¶
　　金冶(三/)　　　　　陶(四/)¶
　　陶瓦(五/)　　　　　土工(六/)¶
　　開鑿(七/)　　　　　傭賃(八/)¶
　　負擔(九/)　　　　　舂(十/)¶
<pb:KR3k0008_WYG_084-1b>¶
　　債負(十一/)　　　　契劵(十二/)¶
　　乞假(十三/)　　　　遺物(十四/)¶
　　利(十五/)¶
　　　染(一/)¶
白厥篚𤣥纁　載𤣥載黄我朱孔陽爲公子裳(詩/)遂朱¶
緑之遂𤣥黄之以爲黼黻文章(謂三宫世婦所獻蠒之/絲染之以爲君祭服)¶
周禮天官染人掌絲帛凡染春暴練(練其素/而暴之)夏纁𤣥(𤣥/纁)¶
(天地之色/以爲祭服)秋染夏(夏五色謂之夏者其所謂色/以夏爲式也書曰羽畎夏翟)冬獻功¶
<pb:KR3k0008_WYG_084-2a>¶
掌凡染事冬官鍾氏染羽以朱湛丹秫三月而熾之(湛/潰)¶
(也丹秫赤粟也湛讀如漸車帷裳之漸/熾炊也染羽所以飾旌及王后之車也)三入爲纁五入¶
爲緅七入爲緇(染纁三入而成又再入深以黑則成緅/緅側留反復再染以黒乃成緇語曰君)¶
(子不以紺緅飾又曰緇衣羔裘爾/雅曰三染謂之纁然𤣥色六入與)月令命有司染綵黼¶
黻文章必以法故無或差貸黑黄蒼赤莫不質良無敢¶
詐僞以給郊廟祭祀之服以為旗章以别貴賤等級之度¶
　水無當於五色五色不得不章　不曰白乎湼而不¶
緇　惡紫之奪　白受采孔掌染(百官志織染署令一/人丞二人掌染錦羅)¶
<pb:KR3k0008_WYG_084-2b>¶
(紗縠綾紬/絁絹布)柳汁染衣(李固言未第前行古柳下聞有弹/指聲固問之曰吾柳神九烈君已)¶
(用汁染子衣矣科第無疑果得藍袍當以/棗餻祀我固言許之未乆登第出三峯集)素質隨染(已/悲)¶
(素質隨時染裂下鳴機/色相射杜甫白絲行)染人嵗籍所染綾帛(陳諫强記/染人嵗籍)¶
(所染綾帛尋丈尺寸爲簿合/圍諫泛覧悉記之出唐語林)四選香(白樂天飛雲履/染以四選香)染¶
還少府(枉佑權攝百司繁而/不綱以練染還少府)輸染材入宫(馬存亮傳敬/宗初染署工)¶
(張韶與卜者蘇𤣥明善𤣥明曰我嘗爲子卜子當御殿/食我與焉吾聞上晝夜獵出入無度可圖也韶每輸染)¶
(材入宫衛士不呵也乃隂結諸工百餘人匿/兵車中若輸材者入右銀臺門約昏夜爲變)以黦茶染¶
木(李守貞與桑維翰有隙賊平行賞悉以黦茶染木給/之軍中大怒以帛裹之爲人首梟於木間曰守貞首)¶
<pb:KR3k0008_WYG_084-3a>¶
(也五/代)身所御衣必浣染至再三(代宗性儉約身所御衣/必浣染至再三欲以先)¶
(天下唐/食貨志)凡染大抵以草木而成有以花葉有以莖實有¶
以根皮(唐六典織染令凡染大抵以草木而成有以花/葉有以莖實有以根皮出有方土採以時月皆)¶
(並其時而/脩其職焉)¶
　　　練(二/)¶
白冬官慌氏(慌音/忙)練絲以涗(音/稅)水漚(烏豆/反)其絲七日去¶
地尺暴之(涗水以灰所練子禮反漚漸也楚人/曰漚齊人曰涹烏禾反暴歩木反)晝暴諸¶
日夜宿諸井(七日七夜是謂水練/宿於井謂懸於井中)練帛(以欄爲灰/漚烏豆反)淳其¶
<pb:KR3k0008_WYG_084-3b>¶
帛實諸澤器淫之以蜃(以木欄之灰漸澤其帛滑澤之/器也蜃謂灰也鄭曰淫薄粉令)¶
(其帛白也蛉爲/蜃今東海有之)清灰盝之而揮之(清澄也於灰澄而出/盝反令盡揮去其蜃)¶
而沃之(而盝之而宿/之更渥淳也)明日沃而盝之(朝更沃至夕盝之/又更沃至旦而盝)¶
(之上七日/而漚絲)吳門曵練(練謂白色此事/見山川貨賄部)練緼之具(後/漢)孔以¶
練染還少府(杜佑爲鹽鐵使/以練染還少府)練龍水圖爲服(南唐時有/蒼頭持龍)¶
(水圖求貨或得之將練以爲服或釜中/雲起蒸見二龍騰躍穿壁而去出僞史)練幛爲衣(名畵/記有)¶
(人収張藻畵松石障既死人求之其妻已練爲衣/唯得兩幅䨇松一石存焉傳後世已爲名筆也)¶
　　　金冶(三/)¶
<pb:KR3k0008_WYG_084-4a>¶
白攻金之工(周/禮)築氏執下齊(多錫爲/下齊)冶氏執上齊(少錫/爲上)¶
(齊/)鳬氏爲鍾　㮚氏爲量鍛氏爲鑄　桃氏爲劔　金¶
有六錫(金錫相/和之節)凡鑄之狀金與錫墨濁氣竭黄白次之¶
黄白之氣竭青氣次之然可鑄　周禮鑠金以爲器¶
範金(鑄金/爲器)修火之利　案度程(程器/小大)良冶之子必學為¶
裘　鼓鑄鎔鍛(晉嵇康善鍛向秀爲之佐欣然旁若無/人宅中柳樹乃激水圜夏月居下鍛鍾)¶
(㑹往省之不與/言語鍛自不輟)孔鑿山冶銀(權萬紀奏言宣饒部中可/鑿山冶銀嵗取數百萬帝)¶
(譲曰天子所乏嘉謀善政有益於下者公不推賢進/善乃以利規我欲方我漢桓靈耶斥使還第乆之)冶¶
<pb:KR3k0008_WYG_084-4b>¶
金爲俑(文㦤公主葬冶金爲/俑恠寳千計實墓中)鼓鑄(韋倫楊國忠署爲鑄/錢内作使判官國忠)¶
(多發州縣齊人令鼓鑄督非所習雖箠抶苛嚴愈無功/倫請凖直募匠代無聊之人由是役用減鼔鑄多矣)¶
銅冶(李聼爲蔚州刺史州有銅冶自天寳後廢不治民/盜鑄不禁聼乃開五鑪官鑄錢日五萬人無犯者)¶
鐵爐歩(永州北郭有歩曰鐵爐歩蓋嘗有鍜鐵者/居其人去其爐毁者不知年矣柳宗元)大鹵¶
之金棠谿之工(火化水淬器備/以充同上晉問)掌冶署令一人丞二人¶
(掌範鎔金銀銅鐵及塗飾琉璃玉作/銅鐵人得採而官收以税百官志)邊州不置鐵冶(器/用)¶
(所須皆/官供)凡諸冶成器上數于少府監(然後供之/並同上)冶家子¶
復祖之舊(武王既伐商有泣者有司責之其人曰吾冶/家孫也數十年之間載易其鎔範矣吾始鑄)¶
<pb:KR3k0008_WYG_084-5a>¶
(田器嵗東作必大售商賦重秉耒耜者一撥不敢起吾/父易之爲工器属宫室臺榭侈其售益倍民凋力窮土)¶
(木中輟吾易之以爲兵器㑹師旅戰陣其售又倍前也/今四海將奉文理吾之業必壞武王聞之於是包干戈)¶
(觀農事冶家子復/祖之舊陸龜蒙)¶
　　　陶(四/)¶
白埏埴以爲器　陶器必良　凝土以爲器(周/禮)摶埴之¶
工二(摶拍也埴/粘土也)凡陶旊之事墾髺薛暴不入市(髺音刮墾/損傷也薛)¶
(音破裂也暴不堅也四者/爲其不任用不入於市也)陶人(爲甗甑鬲庾榖/冬官考工記云)合土(禮/範)¶
(金合土謂/陶器也)案度程(程大/小也)有虞氏尚陶(貴質/也)舜陶於河濱¶
<pb:KR3k0008_WYG_084-5b>¶
器不苦窳(史記窳/濫也)土化　鑿坏孔甄官(百官志甄官署/令掌琢石陶土)¶
(之/事)土乎質陶乎成器(韓愈瘞/硯文)藝精埏埴制合規模(禀至/德之)¶
(陶蒸自無苦窳合大和以融結克保堅貞且無/瓦釜之鳴是猶土鉶之德柳宗元進磁器狀)陶埴于¶
水涯(湘妃/廟碑)陶土以埴(亦在署側人無/勞力雲陵亭記)土宜陶旊(故侯若/以壯劉)¶
(禹錫連州/刺史㕔記)不則毁(文粹陳黯禹誥陶者土之器/也持之得其人則完不則毁)埏泥範¶
塼(李玨牛僧孺/碑埏泥範塼)始民不知爲瓦屋草茨竹椽乆燥則戞¶
而焚(韋丹爲江南觀察使始民不知爲瓦屋草茨竹椽/乆燥則戞而焚丹召工教爲陶聚材於場度其費)¶
(爲估不取贏利人能爲屋/者受材瓦于官免半賦)陶固收盆甖(韓愈/聯句)陶甄梓匠¶
<pb:KR3k0008_WYG_084-6a>¶
之工(柳宗元與吕恭書陶甄梓匠之/工備孽火不得作化墮窳之俗)知舜之陶器不苦¶
窳爲信(然而舜之德可以及土泥而不化其子/何哉是又不可信也同上與楊誨之)¶
　　　陶瓦(五/)　(陶器附/)¶
白弄瓦(詩乃生女子/載弄之瓦)運甓(晉陶侃爲廣州每於齋中/運甓婢力反侃字士衡)毁¶
方瓦合　鴛鴦(甑/瓦)瓦合之衆　有虞氏瓦棺　瓴甓¶
建瓴　挈瓶　瓶之罄矣(維罍/之耻)罋(易曰井谷射/鮒罋敝漏)又(禮曰/罋牖)¶
又(漢隂丈人抱/罋出汲灌園)又(晉畢卓入比舎郎罋間盜飲又/羊雅冬釀酒令人抱罋取煖)甑(周/禮)¶
(陶人爲甑實二鬴厚半/寸唇寸厎七孔穿之)墜地不顧(後漢孟敏字叔逵負/甑行墜地敏不顧郭)¶
<pb:KR3k0008_WYG_084-6b>¶
(林宗見而問之對曰甑已破視之何/益林宗竒其言勸學問三府辟不就)紀甗(傳齊賔媚人/賂晉師以紀)¶
(甗甗無底甑也/賔媚人國佐也)盆(記曰及良日/夫人繰三盆)又(司馬遷書曰戴/盆何以望天)又(莊/子)¶
(䘮妻箕踞/鼓盆而歌)鼓缶(叩/缶)髺懇薛㬥不入市(見陶/門注)孔教作(宗室/復轉)¶
(嶺南節度使/教民作陶瓦)變屋瓦(王仲舒徒蘇州隄/松江爲路變屋瓦)教民陶瓦(楊於/陵出)¶
(為嶺南節度使教民陶/瓦易蒲屋以絶火患)無陶瓦(西棫拂菻無陶瓦屑/白石塈屋堅潤如玉)聚¶
瓦材於場(始教民爲瓦屋取材於山召陶工教/人陶聚瓦材於場韓愈韋丹墓誌)盥濯陶¶
瓦(韓文聖/德詩)陶埴于水涯廼桴廼載(柳宗元/二妃廟)桴木負埴載¶
流於江(同/上)陶瓴甓(終南山/祠堂碑)¶
<pb:KR3k0008_WYG_084-7a>¶
　　　土工(六/)　(計料/不時)　(順時/勞苦)¶
白小人勞力屬役　悦以使民民忘其勞爲力不同科¶
(言力役之事/輕重有等)勤恤其人事充(役/煩)力敝　興事　任力¶
愛人爲大　敺以就役　任役　服勤　蹔勞永逸官¶
庀役徒　勤而不怨　荒度土功(書曰荒大也/大度土功)形民力¶
(順天/時)凡啓塞從時(門戸道路謂之啓城郭墻壍謂之塞/皆啓閉之急不可一日闕墮壞時而)¶
(理之/左傳)靈臺經始　子來(詩曰經始勿亟庶民子來言文/王始經營靈臺亟急也衆人自)¶
(以子義樂/來而爲之)施舍(舍勞/役傳)弛力(息徭/役)築之登登(用力/貌)百堵皆¶
<pb:KR3k0008_WYG_084-7b>¶
作　雖用千夫之役(終資一/簣之功)家一人(周凡起徒役無過/家一人以其餘爲)¶
(羡唯田與追/胥竭作云云)比居(周禮職政/役以比居)廵役(方役之事則/廵行也同上)人徒(役/)¶
三日(禮曰用人之力嵗不/過三日治宫室城郭)築者　客土䟽惡(成詔言解/萬年作昌)¶
(匿五年未成客上䟽惡/言取他處土爲客土)説築傅巖之野　土國城漕(役/土)¶
(工於國/也詩)土事無作(月/令)地氣沮洩(謂發天/地之房)役事(所役/之事)廵功¶
(傳曰宋城華/元爲植廵功)　計料令尹薳艾獵城沂量功命田分財¶
用平版幹稱畚築程土功議逺邇略基趾具糇糧事三¶
旬而成不愆于素(不失本計之期薳/艾獵孫叔敖也)士彌牟營城周計¶
<pb:KR3k0008_WYG_084-8a>¶
丈數(城之/丈數)揣髙卑(揣度/也)刃溝洫(刃度/也)物土宜議遠邇(物/幾)¶
(物相也相取人/功土逺邇之期)量事有期(知幾/時畢)計徒庸(用幾/人工)慮材用(計/所)¶
(屬/役)賦丈(城之/尺度)十月庚寅栽(栽設/版築)量力人不吿勞(事無/愆素)揆¶
日稽其功事順時時以作事(悦以/使人)夫土功龍見畢務戒¶
事(龍見九日農務畢/始戒以土工之事)火見而致用(致築作/之物也)水昏正而栽¶
(十一月也樹/版幹而興作)日至于畢(日南至微陽作/動故土工息也)欲無犯時傳曰¶
城諸及防時也月令孟冬可以築城郭造宫室　興事¶
任力用人必順(順天/時也)得其時制　順作時事以道使人¶
<pb:KR3k0008_WYG_084-8b>¶
(禮/)冬築郎囿書事時也(雖未及時而農事畢可/以成故曰書事時也)功惟勿¶
亟(人則/忘憂)　不時傳曰夏城郎書不時也速成勦人(季平/子欲)¶
(城郎囿孫昭子曰焉/得速成其以勦民)奸時以動　言時則妨民多矣¶
作事不時(則怨讟/動於人)月令孟春無聚大衆無置城郭(妨農/事也)¶
孟夏無起土功不可以動衆宋皇國父爲平公築臺妨¶
於農收子罕請俟農功之畢公不許築者歌曰澤門之¶
晳實興我役(國父白而/居澤門)邑中之黔實慰我心(子罕黒而/居邑中)¶
子罕聞之親執扑以行築者而抶其不勉者曰君爲一¶
<pb:KR3k0008_WYG_084-9a>¶
臺而不速成何以爲役謳者乃止(子罕分/謗也)勿亟(不/時)使人¶
以道(則罔/吿勞)作事不時(必聞/胥怨)梁好土功(罷人/以潰)宋妨農事(築/者)¶
(用/謳)時使(日/敝)茍乖龍見之期(見上/注)則起人疲之怨　徵怨¶
　勞苦問其勞苦　事不愆素人不堪命　梁伯好土¶
功亟城而弗處人罷而不堪　民不罷勞　役徒幾盡¶
　敢憚劬勞　庶人疲敝　胡轉予于恤不敢吿勞¶
莫知我勩(勩勞/也)民力凋盡　怨讟竝作　人亦勞止哀¶
我癉人(亦可/息也)慘慘劬勞　斬艾民力　日敝人力不堪¶
<pb:KR3k0008_WYG_084-9b>¶
　事充(力/竭)恤隠(恤/勞)勞力(息/肩)夏王率遏衆力(遏絶/也)梁亡不¶
書其主自取之也(以梁伯好/土功故也)勦人(勞/人)雖有形人之力而¶
無醉飽之心(形人之力而便之去/其醉飽過盈之心)盍思凋敝(敢憚/勤勞)請解¶
吾人之慍(無興代/役之禮)以爲草芥茍不恤於人疲(雖有金湯/亦何憂於)¶
(魚/爛)荒度土功(斬艾/人力)辱在泥塗(保其/筋力)役夫(築/者)老者之事(禮/曰)¶
(凡使人任老者之/事食壯者之食)事勤(人/怨)勦人實難(無城/猶可)人勤於力則¶
功築罕(榖梁/傳)孔躬護役作(竇懷貞睿宗爲金仙玉真二/公主營觀懷貞躬護役作族)¶
(弟維鍌諫曰公位上衮當思獻可替否輔天子而/計校瓦木雜厠工匠間使海内何所瞻仰乎不荅)非憂¶
<pb:KR3k0008_WYG_084-10a>¶
物恤人所急(韓思復帝作景龍觀思復諫曰禍難初/弭土木遽興非憂物恤人所急不見省)辛¶
替否䟽(營寺造觀日繼于時道路流言計用緡錢百餘/萬陛下知倉有幾嵗儲庫有幾嵗帛百姓何所)¶
(活三邊何所輸民/散兵亂職此由也)又曰(往者和帝之憐悖逆也宗晉卿/勸爲第宅趙履溫勸爲園亭工)¶
(徒未息義兵交馳亭不得遊宅不得息陛下/所見也今兹二觀得無晉卿之徒隂勸爲之)又䟽(今大/起寺)¶
(舎廣營第宅伐木空山不足以給棟梁運土塞路不足/以充墻壁誇古耀今逾章越制百寮鉗口四海傷心見)¶
(唐/策)帝作飛仙宫(魏徵䟽曰隋煬帝惟宫/室臺榭是飾徭役無時)費鉅百萬(姚崇/曰武)¶
(后造福先寺上皇造金仙玉真二觀/費鉅百萬臣請絶道佛營造可乎)窮人力以事工(盧/藏)¶
(用武后作興泰宫於萬安山上䟽諫曰陛下離宮别觀/固多矣又窮人力以事土木臣恐議者以陛下爲不愛)¶
<pb:KR3k0008_WYG_084-10b>¶
(人而奉/己也)馬周䟽曰(五六年來頻嵗豐稔一疋絹易粟十/餘斛而百姓咸怨以爲陛下不憂憐)¶
(何則今營爲者多/不急之務故也)掊怨天下(封德彛楊素營仁壽宫表/爲土工監規創鴻侈宫成)¶
(文帝怒曰素殫百姓/力爲吾掊怨天下)白衣上書(髙郢代宗爲太后營章/敬寺郢以白衣上書諫)¶
(曰奈何戎虜未平侵地未復金革未戢疲人未撫太倉/無終嵗之儲大農有㩁酤之敝欲以此時興力役哉)¶
土木並起日課萬工(今興造趣急人徒竭作土木並起/日課萬工不遑食息榜笞愁痛盈)¶
(於道路以此望/福臣恐不然)營治不時畢奪廪(韋溫太和五年太廟/室漏罅詔宗正將作)¶
(營治不時畢文宗怒責卿李鋭監/王堪奪其廪自敕中人葺之温諫)王璵(請度昭應南山/作天華上宫露)¶
(臺大地婆父祠并三皇道君太古三皇中古伏羲女媧/等各爲堂室給百戸掃除又即義扶谷故湫祠龍置房)¶
<pb:KR3k0008_WYG_084-11a>¶
(宇有詔從之乃除地課工方嵗飢人不堪命昭應令梁/鎮上䟽切諫臣昨受命有所安輯陛下許以權宜今所)¶
(興造臣謹以便/宜悉停帝從之)土木是興(尹思貞授將作大匠僕射盧/懷貞䕶作金仙玉真觀廣調)¶
(夫匠思貞數有損節懷貞讓之荅曰公輔臣也不能宣/贊王化而土木是興以媚上害下又聼小人譛以廷辱)¶
(士今不可事公/矣乃拂衣去)輦材瓦(薛廷老爲右拾遺敬宗政日僻/甞與舒元褒李漢入閤論奏元)¶
(褒曰宫中興作太甚帝色變曰興作何所元褒不能對/廷老曰臣等以諫爲職有問即應論奏然見外輦材瓦)¶
(絶多知有所營帝曰已諭時造清思院殿中/用銅鑑三千薄金十萬餅故廷老等悉言之)髙季輔上¶
五事(以謂陛下身幸節儉而營繕未息丁匠不能給驅/使又和雇以重勞費人主所欲何求而不得願愛)¶
(其財毋使殫惜/其力毋使弊)怨結三靈謗蒙四海(李嶠上書曰今又/崇作寺觀功費浩)¶
<pb:KR3k0008_WYG_084-11b>¶
(廣今山東嵗飢糟糠不厭而投艱阨之㑹收庸調/之半用吁嗟之物以營土木怨結三靈謗蒙四海)棟楹¶
梁桷板檻之腐黑撓折者蓋瓦級甎之破缺者赤白之¶
漫漶不鮮者治之則已(無侈前人韓/文滕王閣記)匠者度材以捐衆¶
徒藝者運思以役衆技(劉禹錫/修寺記)登登其杵坎坎其斧繩¶
之墨之鑿柄枝梧載暨載塗黟烏凌虚(許州文宣/王廟碑)鏟崖¶
堙卑驅石剪棘(李白趙/公亭頌)以門以墉乃棟乃宇(同/上)匠生於¶
心隨指如化(開山剪木役以私/属劉禹錫别集)¶
　　　開鑿(七/)¶
<pb:KR3k0008_WYG_084-12a>¶
白經啓(大/道)遠績(劉子謂趙孟曰美哉禹功吾/子盍逺績禹功而庀人乎)荒度土功¶
(荒大/也)受賜(民到于今/受其賜)暫勞(永/逸)溥哉(之/利)逺矣(禹/功)開物(之/智)成¶
功(禹成厥/功逺矣)濟時之功　役不吿勞(事無/愆素)量功戒事命曰¶
庀徒人可樂成難與慮始　智能慮逺(愚可/樂成)苟未僝功¶
(豈無/胥怨)隨山刋木孔鑿石通車(吐蕃傳度悉結羅嶺鑿石/通車逆金城公主道也)¶
鑿道趣城(西域康居東有嫓摩川度磧行二百里得泥/瓖城在大澤中地墊洳蘆菼荒茂行者鑿道)¶
(趣城通/于闐)鑿翠(鑿翠開户牖/杜甫九成宫)䟽鑿就欹斜(禹功翊造化䟽/鑿就欹斜柴門)¶
(詩/)鑿石爲月河(天寳中以三門河道險阨漕運阻難乃/令旁北山鑿石爲月河以備湍急名曰)¶
<pb:KR3k0008_WYG_084-12b>¶
(月寳河嵗省運夫五十餘萬又無覆溺之患天下稱之/其河東西徑直長五里餘闊四五丈深二丈三丈至五)¶
(六文皆鑿石得古鐵鏵上有平陸兩/字改爲平陸縣旌其事也出開元記)鑿山冶銀(權萬紀/奏宣饒)¶
(部中可鑿山冶銀嵗取數百萬帝曰/公乃以利規我欲方我漢桓靈耶)鑿門導伊(兩阜屛/開李庾)¶
(賦/)鑿石作鼓隳嵯峨(韓/文)鑿八節灘(白居/易)鑿敗灘石(以平/贛梗)¶
(韓文路/公碑)¶
　　　傭賃(八/)¶
白間人轉移執事(周禮太宰以九職任萬民九曰閒/民無常職轉移執事閒人謂無業)¶
(者轉移爲人執事/閒人若今之傭人)僕賃(傳申鮮虞/僕賃於野)移用其人(轉相助/救周禮)揆¶
<pb:KR3k0008_WYG_084-13a>¶
以時日(計其/功用)計傭(揆/日)廢事(食/力)傭保(司馬相如於臨卭市/沽酒使文君當壚相)¶
(如衣犢鼻與傭保相雜作滌/器注傭人之可保傭者也)傭耕(陳勝少時常與人傭/耕輟耕於隴上而歎)¶
不取直(魏焦先自作一蝸舎淨埽其中呻吟獨/卧飢則爲人庸作飽食而已不取其直)傭書(吳/闞)¶
(澤貧常爲人傭書以供紙/筆所寫既畢誦之亦徧)賣傭(彭城爲家人時窮困賣/傭於齊爲酒家保也)¶
僦賃(鄭當時字莊征匈奴招四夷天下費多財用亦屈/當時爲大司農任人賔客僦賃夕逋負以此䧟罪)¶
(貶爲庶人注僦賃受雇賃而載運也/言當時保賃其賔客於司農載運)孔寫書取傭(王紹/宗少)¶
(貧狹嗜學工草𨽻客居僧坊寫書取傭自給凡三十/年傭足給一月即止不取贏人雖厚償輙拒不受)御¶
史不償(李畬母者失其氏畬爲監察御史得廩米量之/三斛而贏問于史曰御史米不暨也又問車庸)¶
<pb:KR3k0008_WYG_084-13b>¶
(有幾曰御史不償也毋怒敕/歸餘米償其傭因切責畬)自傭(王琚謀刺武三思事/洩亡命自傭於揚州)¶
(富商家識非庸人以/女嫁之厚給以貲)雜傭保(王方翼母李爲主所斥居/鳯皇墅方翼尚㓜雜傭保)¶
(執苦不弃日墾田植桑治林垠/塈完墻屋燎松丸墨爲富家)卜祝傭保(張𤣥素傳卜/祝傭保量能)¶
(並/用)¶
　　　負擔(九/)¶
白負也者小人之事弛於負擔(齊使敬仲爲卿辭曰覊/旅之臣弛於負擔君之)¶
(惠/也)負荷(其父析薪其/子不克負荷)息肩(鄭請息肩於晉/注以負擔喻也)荷篠(遇丈人/以杖荷)¶
(篠/)儋石(劉毅家無儋石/之儲一擲百萬)負薪之憂　擔人之爵　未能¶
<pb:KR3k0008_WYG_084-14a>¶
負薪孔班白負戴(李子通居鄉見班/白負戴必代之)負取不勝(李宻民/食興洛)¶
(倉者給受無檢至/負取不勝委於道)零落艱難(韋蘇州白沙亭逢吳叟歌/問之執㦸亦先朝零落艱)¶
(難却/負樵)刈熟擔肩頳(韓文城/南聯句)擔贓負賄(舊唐史盧懷慎時/政號擔贓負賄僥)¶
(倖或即/蒙升)自軒轅以來服牛乗馬今輦負則人代畜(唐史/王求)¶
(禮/䟽)¶
　　　舂(十/)　(磑附/)¶
白易曰斷木爲杵掘地爲臼臼杵之利萬民以濟蓋取¶
諸小過　周禮地官舂人掌米物(物非/一米)祭祀供粢盛之¶
<pb:KR3k0008_WYG_084-14b>¶
美賔客供牢禮之米(可成筐/筥者也)凡享祀米(享有食米則享/禮兼宴與食也)¶
不相(鄰有䘮/舂不相)賜(晉衛瓘爲太子少傅詔賜田/園水碓辭不受意儉約耳)守(魏舒陽/元少遲)¶
(鈍雖叔父猶不知之/使守水磨不介意)封水碓(劉頌爲京兆太守洲漢二/水有公主碓二十餘區所)¶
(在塞流水輙爲侵害上/表封諸水碓獲便利也)衣赭舂於市(漢申公/白公)斗粟(漢文/殺淮)¶
(南王人歌曰一斗粟尚/可舂兄弟二人不相容)賃舂(梁鴻使其妻/舉案齊眉事)定交杵臼之¶
間(漢公沙穆奏遊太學無資乃變服爲傭爲/吳佑賃舂祐與語大驚遂定交杵臼之間)連機(傅暢/晉諸)¶
(公賛曰杜預元凱作連機/水磑由此洛下糓米豐賤)水磑(石崇臨刑有簿閱崇財/物有水磑三十餘區)¶
馬磨(蜀志許静爲許劭排擯/不得齒序以馬磨自給)既揺廻蟻之輪還破鳴鳩¶
<pb:KR3k0008_WYG_084-15a>¶
之麥(舊/判)洛陽董德之磑(同/上)磨賦(諸葛恪别傳孫權享蜀/使費禕食湯餅索筆作)¶
(麥賦恪亦請筆/作磨賦咸稱善)蟻行磨上(抱朴子天圓如盖地方如碁/局天旁轉如推磨而左行日)¶
(月右行隨天左轉天牽之西没譬如蟻行磨/上磨左旋蟻右去磨疾蟻不得隨磨左回)孔競碾磑¶
(李元紘為雍州司戸叅軍時太平公主勢振天/下百司順望風指甞與民競碾磑元紘還之民)舂市(戚/姬)¶
(髠髪入舂市萬古共/悲辛李白中山妾歌)作婢舂黄糜(珊瑚破髙齊作婢舂/黄糜杜牧杜秋娘詩)¶
宿舂(北距澧浦資宿舂而可/行劉禹錫杜司徒書)水舂雲母碓(李白/詩)鄰女夜¶
舂寒(李/白)野碓(杜甫雨詩柴扉臨/野碓半熟搗香秔)村舂雨外急(同上/村夜)落杵¶
光輝白除芒子粒紅(同/上)粟不暇舂(陸宣公奏議/論長史増户)¶
<pb:KR3k0008_WYG_084-15b>¶
　　　債負(十一/)　(賖貨附/)¶
白周禮凡有債者判書以治則聽(謂出債之息判書舉/債之契書也失則治)¶
(之/)又曰凡屬債者以其地轉而聽其辭(屬債轉債使人/歸之而本主死)¶
(亡歸受之數相抵冒者也以其地之人/比近能爲證者乃受其辭而治之也)傳曰己債(己止/也己)¶
(債棄逋/債也)漢晁錯曰急政暴賦有者半賈而買無者取倍¶
稱之息(稱舉息利也/倍利而舉債)又曰故有鬻子孫賣田宅以償債¶
也　稱息(漢書商賈大者稱貯息少/者坐列販賣注稱舉也)十倍之利(貨殖志/吳楚兵)¶
(起長安列侯行從軍齊貸子家以關東勝敗未决莫肯/與之惟毋鹽氏出千金貸之其息十之三月吳楚平一)¶
<pb:KR3k0008_WYG_084-16a>¶
(嵗中息十倍注行者須糧/而出錢家貸十倍之也)折劵(馮/煖)棄債(髙祖從王媪氏/武負貫酒嵗竟)¶
(二家甞/棄債)周禮聽稱債以别傳(傳别劵書也/見下門注中)周禮賖者祭¶
祀旬日䘮紀三月國服爲之息(以其國之所/出爲息利也)貸粟(莊子/貸粟)¶
(於監/河侯)舎債(晉王長文德㪫太康中開倉賑貸長文後無/以償郡縣切責送之上州刺史徐幹舎之也)¶
求假不稱(曹洪家富而恡嗇文帝少時求之/假不稱常恨之後因事而免官爵)敵國貸粟¶
(越大夫種曰臣觀吳政驕矣請試之貸/粟以下其事吳王欲與子胥諫勿與之)孔債帥(髙瑀領/忠武節)¶
(度使自大厯後擇帥悉出宦人中尉所輸貨至鉅萬貧/者假貸富人既得所欲則椎斵膏血倍以酬息十常六)¶
(七及瑀有命士相吿曰/韋裴作相天下無債帥)負逋(許孟容貞元十九年夏大/旱上䟽言負逋饋送當免)¶
<pb:KR3k0008_WYG_084-16b>¶
(免/之)負博數十萬(來俊臣父操博徒也與里人蔡本善本/負博數十萬不能償操因納其妻先己)¶
(娠而生俊/臣冒其姓)柳人以男女質錢(過期不贖子本均則沒爲/奴婢宗元設方計悉贖歸)¶
(之尤貧者令書庸視直足相當還其/質已沒者出己錢助贖柳宗元本傳)里無逋家(柳仲郢/毎旱潦)¶
(必貸匱蠲負/里無逋家)負五坊息錢(裴度傳大賈張陟負五坊息/錢亡命坊使楊朝汶收其家)¶
(簿閲貸錢雖已償息鈎止根引數十百人列捶挺質不/承又獲盧大夫逋劵捕盧坦家客債償久乃悟盧羣劵)¶
(坦子上訴朝汶讕語錢入禁中何可得御史中丞蕭俛/及諫官列陳中人横恣度亦極言之時方討鄆帝曰姑)¶
(議東軍此細事我自處辦度曰兵事不理止山東中人/横暴將亂都下帝不悦徐乃悟讓朝汶曰以爾使我羞)¶
(見宰相命殺之而原/繫者由是京師澄肅)三倍取償(穆宗皇后蕭氏閩人也/初后去家入長安不復)¶
<pb:KR3k0008_WYG_084-17a>¶
(知家存亡惟記有弟帝爲訪之俄有男子蕭洪因后姊/壻吕璋白見之太后謂得真弟悲不自勝帝拜洪金吾)¶
(將軍出爲河陽三城節度使稍徙鄜坊始節度自神策/出者舉軍爲辦裝因三倍取償洪所代未及償而死軍)¶
(中併責償於洪洪不許/左軍中尉仇士良憾之)負息錢數百萬(或勸治居産李/守禮曰豈天子)¶
(兄無/葬耶)¶
　　　契劵(十二/)¶
白周禮小宰以八成經邦國四曰聽稱債以傳别(稱債/貸債)¶
(也傳別劵書也聼訟債者以劵書責次之/傳著約束之文書别有兩家各得一也)六曰聽取與¶
以書契(書契與受/人之要也)七曰聼買賣以質劑書市之平價(謂/兩)¶
<pb:KR3k0008_WYG_084-17b>¶
(書一札同而別之長曰質短曰/劑傳别質劑皆今之劵書也)交易而退　作法示信¶
俾人不爭　結信止訟(周禮以質劑/結信而止訟)大市小市(周禮質/人凡買)¶
(儥者質劑焉大市以質小市以/劑注云質長劵劑短劵儥賣也)兩劑(見/上)由質要(由用也/質要契)¶
(劵也/傳云)執右契(禮曰獻粟/者執右契)謀始不明(訟之所生由/契之不明也)有德司¶
契(出老/子)判書(舉債之/劵書)奠債(奠/定)約言(要/詞)要約　保人(周禮/立劵)¶
(爲保使/之相保)必由質要(以息/訟端)伏羲始造(伏羲氏之王天下也/始畫八卦造書契)¶
周禮司㑹(掌左/契)書契　舉契(王叔氏不/能舉其契)聖人執左契(左/契)¶
(心也左者不用之地以喻無/爲又云左陽也心藏陽也)焚削(後漢樊重假人間/責令人焚削文契)前¶
<pb:KR3k0008_WYG_084-18a>¶
定折劵(髙祖事具/債負門注)徵辭利有爭端(信為/言要)書致(獻田宅者/操書致)¶
代結繩(造書契以代/結䋲之政)孔焚劵(羅譲或以婢遺讓者問所/從荅曰女兄九人皆爲官)¶
(所賣留者獨老母耳讓/慘然爲焚劵召母歸之)出劵貸直(盧羣遷鄭滑行軍司/馬姚南仲入朝即以)¶
(羣代節度甞客于鄭質良田以耕/至是則出劵貸直以田歸其人)以劵上進(五代常思/廣順三年)¶
(從鎮歸德居三年來朝又徙平盧思因啓曰臣居宋州/民負臣絲息十萬兩願以劵上進太祖頷之即焚其劵)¶
(詔宋州悉/蠲除之)金劵(范君璋奔突厥䧟馬邑其部皆中國人/多叛去君璋窮乃降自謂障冦贖罪髙)¶
(祖遣鴈門人/元普賜金劵)書契以質浮僞(韓/文)劈木契分受之(李巨𤣥/宗末禄)¶
(山䧟東京授河南節度使巨奏曰方今艱難恐為賊所/詐如忽召臣不知何以取信𤣥宗劈木契分受之遂以)¶
<pb:KR3k0008_WYG_084-18b>¶
(巨兼統嶺/南節度使)李崧第(爲晉宰相契丹犯闕從冦北行留守/鎮州漢髙祖入汴以崧之第賜蘇逢)¶
(吉崧之弟嶼&KR2337;酣酒言及奪我居逢吉之部逋李嶼/舡傭嶼撻之遂吿變乃自誣服罪舉家遇害五代史)¶
　　　乞假(十三/)¶
白唯名與器不可以假人雖有挈瓶之智守不假器(禮/)¶
無彊匄　乞匄(袁紹書曰曹操/父嵩乞匄攜養)禮内外不通　乞假(别/嫌)¶
(疑/也)又云乞假於人必量而後入不入而後量(量其/可否)假蓋¶
(夫子不假蓋於/子夏護其短也)借人(有馬者借/人乗之)假羽毛而不歸　乆假¶
而不歸(孟子曰堯舜性之也湯武身之也五覇/假之也乆假而不歸惡知其非有也)假不反¶
<pb:KR3k0008_WYG_084-19a>¶
矣假道　璧假許田乞食(重耳過衛乞食於/野野人與之塊)乞醯(孰謂/㣲生)¶
(髙直或乞醯焉乞/諸其鄰而與之)乞糧(吳申叔時乞糧於公孫有山有/山曰粱則無矣麤則有之若登)¶
(首山以呼曰/庚癸乎則諾)亦無幾求(言所/求少)勿虚其請　得之不貴孔¶
從民借狗(滕王元嬰爲金州刺史廵省部/内從民借狗求置所過爲害)假鹽麴(韓全/誨傳)¶
(始張濬判度支賜復恭以軍貲乏奏/假鹽麴一嵗入以濟用度遂不復還)羸服丏人間(膠東/郡王)¶
(道彦㓜孝謹初神通避使于鄠被疾山谷間累旬食盡/道彦羸服丏人間或採山實以進神通未食不敢先即)¶
(有所分辭以飽/乃藏弆以待)若稼而穀(圃而蔬不丐買/而有也柳宗元)貸借更何患¶
(韓愈詩謂言安堵/復貸借更何患)乞丏酒食(文粹李商隠齊魯二生劉/义穿屐破衣隨尋常人乞)¶
<pb:KR3k0008_WYG_084-19b>¶
(丏酒食/爲活)乞丏凍餒(元結時議吾州里有仁信之者方直/之者今或有病父老母孤兒寡妻如)¶
(身能存者皆力役乞丏凍餒不足/况於死者父母妻子人誰哀之)執契擔嚢(陸宣公奏/議斂穫始)¶
(畢糇糧已空執契/擔嚢行復貸假)丏貸(文粹陸龜蒙論文書未/甞歴王公丏貸飾車馬)不相假¶
借(髙士亷進益州都督長史蜀人雖昆弟/不相假借士亷爲設條教翕然爲變)乞食歌姬院¶
(韓熙載後主即位頗疑北人鴆死者多而熙載且懼肆/情坦率不遵禮法破其財貨售妓樂迨百數人日與荒)¶
(樂蔑家人之法所受月俸至則散爲妓女所有而熙載/不能制之以爲喜既而曰不能給遂弊衣屨作瞽者持)¶
(獨絃琴俾舒雅執板挽之隨房/歌鼓求丏足日膳江南野史)民行乞食者屬路(唐史/食貨)¶
(志百姓殘於兵盜米斗至錢七/千鬻籺爲粮民行乞食者屬路)乞米煩佳客(杜甫/詩)丏食¶
<pb:KR3k0008_WYG_084-20a>¶
取給(李揆元載秉政奏揆試秘書監流淮養疾家百口/貧無禄丐食取給牧守稍厭慁則去之流落凡十)¶
(六年載誅始/拜睦州刺史)持鉢乞食(北夣𤨏言裴休常披毳衲於歌/姬院持鉢乞食曰不爲俗情所)¶
(染/)¶
　　　遺物(十四/)　(餘具農部/捃拾門中)¶
白周禮凡得獲財貨人民六畜者委于朝吿于士旬而¶
舉之大者公之小者庶人私之(委于朝十日待來識之/者也人民謂别人奴𨽻)¶
(也若今時得遺物六畜也舉之/沒入官大者入公小者入私也)路不拾遣　義然後取¶
　茍得遺金(列女傳羊子得遺金一餅妻讓之曰妾/聞君子不以利汚行羊子慙而棄之)亡¶
<pb:KR3k0008_WYG_084-20b>¶
弓　蓍簮(少原婦/人亡之)墜屨(昭/王)管寧錢孔夜發遺袍(張允濟/爲武陵)¶
(令有行人夜發遺袍道中行十里乃寤令/曰吾境未甞拾遺可還取之既而得袍)遺簮屨(王藹/祖二)¶
(踈圖記有避席/而遺簮屨者)¶
　　　利(十五/)　(禁利附/兼并)¶
白以利得人(周禮以九兩繫邦國之民六/曰以利得人注云爲政之利)賈而欲贏(而/惡)¶
(嚻/乎)好利(惡/器)專利自封　藴利生孽　不爲利回　小人¶
喻於利　因人之利而利之放於利而行多怨　子罕¶
言利　趨利之人如水走下(晁錯/言云)　禁利公無禁利(謂/不)¶
<pb:KR3k0008_WYG_084-21a>¶
(與人/共也)周禮㓙年荒政則舎利(無禁/利也)奪人專利　錮齊人¶
之利國禁(野/禁)厲禁(謂山野之林/遮禁也周禮)有司教導(月令山林藪/澤有能取蔬)¶
(食田獵禽獸者有司教導之/其有相侵奪者罪之而不赦)林麓川澤以時入而不禁¶
(禮/)與人同利　禮無盡利(子曰君子不盡利以遺/人言不與人爭利也)禁彼¶
山林茍以利之爲利(嚴其厲禁豈/曰仁而愛人)地林(邦/禁)衆庶所資(職/司)¶
(是/掌)示人知禁(作法/於貪)公不害私(義惟/和利)爲邦以禮材則有餘¶
(作法於貪/人將安仰)物既阜蕃(國寧/乏用)將思佐賦(曽不/卹人)文王之囿與¶
人共之　與衆共之(禮不/獨有)道存利物(政在/養民)因人所利而¶
<pb:KR3k0008_WYG_084-21b>¶
利之(不亦惠/而不費)　兼并(取貧富/中事用)禮曰君子不盡利以遺人¶
(不與人爭利/不兼人之利)專利(自/封)禮記孟獻子曰伐冰之家不畜牛¶
羊　畜馬乘之家不察雞豚(爲兼/利也)國有四人業唯區别¶
(職無/貳事)利不兼并侵冒(盈/厭)幅利(晏子曰人生厚而用利於/是乎正徳以幅之謂之幅)¶
(利/)君子仕則不稼田則不漁　臧文仲不仁者三妾織¶
蒲(與人爭利此/不仁之一也)商工皁𨽻不得遷業　商農不移工賈¶
不變(守常/業也)禁二業(後漢時禁二業劉毅伯興上書邦國/以官禁二業至使畋者不得魚今江)¶
(濱海湖郡人資漁採/且以閑月無關二業)食禄者不爭利(公儀休為魯相食/茹羹拔園葵而去)¶
<pb:KR3k0008_WYG_084-22a>¶
(之見家織布遂逐妻焚機曰欲令/農夫女工安其所用而售其貨乎)仕不得販賣(漢張禹/上䟽欲)¶
(令諸曹侍中已上無得貶/賣犯者請免官及削爵)孔權萬紀(帝譲曰以利規/我見金冶門)言¶
利(崔羣是時皇甫鏄言利幸於帝隂藉/左右求宰相羣數言其佞邪不可用)世訾其嗜利(裴/冕)¶
(領使既衆吏白俸簿月二千緡/冕顧視喜見顔間世訾其嗜利)枘鑿萬端(髙適出為蜀/彭二州刺史)¶
(始上皇東還分劔南有兩節度百姓弊于調度而西山/三城列戍適上䟽曰劔南雖名東西川其實一道自卭)¶
(關黎雅以抵南蠻由茂而西經羌中平戎等城界吐蕃/瀕邊諸域皆仰給劒南異時以全蜀之饒而山南佐之)¶
(猶不能舉今列梓遂等八州專為一節度嵗月之計西/川不得叅也嘉陵北困夷獠日雖小定而痍痏未平耕)¶
(紡亡業衣食貿易皆資成都是不可得役亦明矣可税/賦者獨成都彭蜀漢四州而已以四州耗殘當十州之)¶
<pb:KR3k0008_WYG_084-22b>¶
(役其弊可見而言利者枘鑿萬端窮朝底夕千按百牘/皆取之民官吏懼譴責及鄰保威以罰抶而逋逃益滋)¶
劉晏四利(劉晏乃移書於宰相元載以為大抵運之利/與害各有四京師三輔苦税入之重淮湖粟)¶
(至可減徭賦半為一利東郡凋破百戸無一存若漕路/流通則聚洛邑㕓漸可還定為二利諸將有不廷戎虜)¶
(有侵道聞我貢輸錯入軍食豐衍可以震耀夷夏為三/利若車舟既通百貨雜集航海梯嶠可追貞觀永徽之)¶
(盛為/四利)誘人(陸䞇奏立國惟義與權誘人惟名與利/名近虛於教為重利近實於德為輕)責臣¶
以利(裴諝拜河東鹽鐵使時關輔旱諝入計帝召至便/殿問㩁酤利嵗出内幾何諝久不對帝復問曰臣)¶
(有所思帝曰何耶諝曰臣自河東來涉三百里而農人/愁歎榖菽未種誠為陛下軫念元元先訪疾苦而乃責)¶
(臣以利孟子曰治國者仁義而已何以/利為故未即對帝曰微公言朕不聞此)趣小利(陸贄奏/趣小利)¶
<pb:KR3k0008_WYG_084-23a>¶
(昧逺/圖)徳宗晚喜聚財(李珏帝又語貞元初政誠善珏曰/徳宗晚喜聚財方鎮以進奉市恩)¶
(吏得賦外求/索此其弊也)言財利(房琯於是第五琦言財利幸為江/淮租庸使琯諫曰往楊國忠聚斂)¶
(産怨天下陛下即位人未見徳今又寵琦是一國忠死/一國忠生無以示逺方帝曰六軍之命方急無財則散)¶
(卿惡琦可也何所/取財琯不得對)利可通而不可竭(宇文融等賛夫民/可安而不可擾利)¶
(可通而不可竭觀數子乃欲擾而竭之/歛怨基亡則向所謂利者顧不反哉)走絲毫之利(盧/坦)¶
(書/)得利則躍躍以喜不得利則戚戚以泣(若不可生者/豈韋侯之謂)¶
(哉韓/文)開元中宇文融始以言利得幸於時(天子見海内/完治偃然有)¶
(攘卻四夷之心融度帝方調兵/食故言𨼆戸剰田以中主欲)利説一開天子恨得之¶
<pb:KR3k0008_WYG_084-23b>¶
晚(不十年而取宰相雖後得罪而追恨融才有所未/盡也孟子所謂上下征利而國危者可不信哉)裴¶
冕明彊嗜利不知大體(本/贊)名勝於利則偷競日銷利勝¶
於名則貪暴滋煽(唐史薛/登䟽)蕭至忠本非賢而寄賢以奸¶
利失之則邀利以䘮賢(唐史/本贊)¶
　¶
　¶
　¶
　白孔六帖卷八十四¶
