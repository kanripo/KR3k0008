# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.367187
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷二十六
<pb:KR3k0008_WYG_026-1a>¶
欽定四庫全書¶
　白孔六帖卷二十六　　唐　白居易　原本¶
　　　　　　　　　　　宋　孔　傳　續撰¶
　　忠義(一/)　　　　　忠孝(二/)¶
　　不忠(三/)　　　　　義(四/)¶
　　義感(五/)　　　　　智(六/)¶
　　智謀(七/)　　　　　信(八/)¶
　　仁(九/)¶
<pb:KR3k0008_WYG_026-1b>¶
　　　忠義(一/)¶
白不以財貨汙人(後漢朱暉為郡吏太守阮況欲市暉牛/不與曰恐以財貨汙君況卒厚贈非有)¶
(愛/也)請代長吏死(劉平為彭城吏龐萌反攻郡刺史孫萌平/冒刃伏萌上請以身代賊劍刃止萌中瘡)¶
(氣絶蘇求飲平/以己瘡血飲之)袁渙感劉備(劉備死羣臣皆賀袁渙不/賀表渙以嘗為劉備舉史)冒¶
灋辭故主(愍懐太子廢有司不許宫臣/送江統冒禁至伊水拜辭)夙沙釐隨(見上/門)欒¶
布哭彭越(布為梁大夫使齊漢梟越首/布還奏事越頭下祠而哭之)代太守罪(後漢周/嘉高祖)¶
(父名燕宣帝時為獄曺掾太守欲枉殺人燕諌不聴死家/詣闕詔覆考燕曰願著燕名但言時病拷掠辭無撓當下)¶
(蠶室不/食而死)七賢(袁祕為郡門下議生從太守趙謙擊黄巾軍/敗與功曹封觀等七人以身捍刃皆死謙得)¶
<pb:KR3k0008_WYG_026-2a>¶
(免詔復其/門號七賢)負太守逃(劉茂為門下掾赤眉攻郡殺長吏茂/負太守孫福踰牆藏穴中得免晝隠)¶
(夜求食百餘日/賊去乃歸府)叱辱官長者(晉王育字伯春太守桓宣命/為主簿宣左遷萬年令杜令)¶
(王攸詣宣宣不迎攸曰卿為二千石吾所敬也今吾儕耳/何不見迎欲以小雀遇我使畏死鷂乎育執刀叱攸曰主)¶
(辱臣死小縣令敢輕辱吾君将刺/之宣跣下抱育乃止由是知名)歸故主(曹公擒闗侯禮/之甚厚而顧其)¶
(無久留意張遼以情問之侯曰極知曹公待我厚禮然受/劉公恩誓以共死不可背要當立効報曹公而後歸及侯)¶
(獲顔良曹公知其必去重加賞侯封所賜/拜書告辭而去奔先主曹公不令追之)官長引為證(後/漢)¶
(吳詠嘗為馬賢所辟又為太尉龎參掾賢參相誣罪應死/各引詠為証詠計理無兩直自刎而死二人慙和解凉州)¶
(刺史張範祭/其墓旌其子)舉幡募救罪(鮑宣字子都坐拒閉使者大不/敬下獄當死弟子王咸舉幡募)¶
<pb:KR3k0008_WYG_026-2b>¶
(救宣者㑹此諸生㑹者千餘人遮/丞相車又守闕遂得减死一等)行賂免長吏罪(太守尹/端以朱)¶
(俊公偉為主簿端坐死罪俊/行賂得减端不知俊亦不言)行賂減罪(史弼字公謙坐罪/舊舉孝廉魏邵賣)¶
(郡邸行賂/得減死)變姓名(鄧融請亷范為功曹融下獄范變姓名/卒為獄吏管䕶之及出獄又收養融)¶
孔來事可為(馬周疏臣不幸早失父母犬馬之養已/無所施顧來事可為者惟忠義而已)忠正¶
義烈天下所推(朱敬則睿宗嗣位嘗曰神龍以來忠於本/朝者李多祚王同皎韋月将燕欽融竝褒)¶
(復矣尚有遺者耶劉幽求曰朱敬則忠正義烈天下所推/往為宗楚客冉祖雍等所誣謫守刺史長安中嘗語臣曰)¶
(相王必受命當悉心事之及韋氏干紀臣遂見/危赴難雖天誘其衷亦敬則啟之於是追贈)名與岱¶
崧等(武元衡賛賢者於忠義寧以一不幸遽使慊/然於其心哉要躬可殞而名與岱崧等矣)其言¶
<pb:KR3k0008_WYG_026-3a>¶
忠義下皆畏恱(張建封治徐十年其言/忠義感激故下皆畏恱)忠義奮發(令狐/彰李)¶
(吉甫奏彰將死籍上土地兵甲遣諸子還第彰同時河/朔諸鎮傳子孫熏灼數代唯彰忠義奮發而長子無辜)¶
(皆竄死今通幸/存惟陛下用之)天下以忠義多田氏(田宏正徙成徳其/子布為河陽節度)¶
(使父子同日受命時韓洪與子公武/亦皆領節度而天下以忠義多田氏)忠義為當世所高¶
(田布諸子皆有方面功/以忠義為當世所高)我世唐臣守忠義(顔杲卿至洛/陽祿山怒曰)¶
(吾擢爾太守何負而反杲卿嗔目罵曰汝營州牧羊羯/奴耳竊荷恩寵天子負汝何事而乃反乎我世唐臣守)¶
(忠義恨不斬汝以謝上乃從爾反耶祿山不勝忿縛之/天津橋柱節解以肉噉之詈不絶賊鈎斷其舌曰復能)¶
(詈否杲卿含/胡而絶矣)張廵(令狐潮素善廵至城下情語廵曰本/朝危蹙兵不能出闗天下事去矣足)¶
<pb:KR3k0008_WYG_026-3b>¶
(下以羸兵守危堞忠無所立盍相從以茍富貴乎廵曰/古者父死於君義不報子乃銜妻孥怨假力于賊以相)¶
(圖吾見君頭干通衢為/百世笑奈何潮赧然去)不可為不義屈(城陷與逺俱執/子竒謂廵曰聞)¶
(公督戰大呼輒眥裂血面嚼齒皆碎何至是曰吾欲氣/吐逆賊顧力屈爾子竒怒以刀使抉其口齒存者三四)¶
(駡曰我為君父死爾附賊乃犬豕也安得久乎竒服不/其節将釋之或曰彼守義者烏肯為我用且得衆心)¶
(可留乃以刃脅降廵不屈又降霽雲未應廵呼曰南八/男兒死爾不可為不義屈霽雲笑曰欲将有為也公知)¶
(我者敢不死亦不肯降乃與姚/閭雷萬春等三十六人遇審)程千里(事見攻/守門)龐堅(賊/縛)¶
(致東京将磔解之有說祿山曰義士也彼為/其主殺之不祥乃縛於樹比且死見者哭之)臨刑色不¶
變(符令竒田承嗣引令竒為右職田恱拒命馬燧敗之/子璘乃以衆降燧璘之出與三子同降恱怒引令竒)¶
<pb:KR3k0008_WYG_026-4a>¶
(切讓令竒罵曰爾忘義背主旦夕死吾敎子以順殺身/庸何悔鈞死愈爾逺矣恱怒奮而起令竒臨刑色不變)¶
孫揆(昭宗討李克用以揆為兵馬招討制置副使克用/伏兵刀黄嶺執揆厚禮而将用之曰公軰當從容)¶
(廟堂何為自履行陣也揆大罵不詘克用怒使以鋸解/之鋸齒不行揆謂曰死狗奴解人當束之以板汝軰安)¶
(知行刑者如其所/言詈不輟至死)以忠義相提衡(鄭從讜時鄭畋以宰/相鎮鳳翔移檄討賊)¶
(兩人以忠義相提衡/賊尤憚之號二鄭云)大閑(忠義傳序夷齊排周存商商/不害亡而周以興兩人至餓)¶
(死不肯屈卒之武王蒙慙徳而夷齊為得仁仲尼變色/言之不敢少損焉故忠義者真天下之大閑歟姦鈇逆)¶
(鼎搏人而肆其毒然殺一義士則四方解情故亂臣賊/子赧然疑沮而不得逞何哉欲所以為彼者而為我也)¶
(義在與在義亡與亡故王者常推而/褒之所以砥礪生民而窒不軌也)李𤣥通(拜定州總/管為黒闥)¶
<pb:KR3k0008_WYG_026-4b>¶
(所破愛其才欲以為将𤣥通曰吾當守節以報烏能降/爾賊邪不聴囚之故吏有餉飲饋者𤣥通曰諸君見哀)¶
(吾能一醉遂縱飲謂守者曰吾能劍舞可借刀守士與/之曲終仰天太息曰大丈夫撫方面不能保所守尚何)¶
(視息邪乃潰腹/死帝為流涕)盧奕(安祿山陷東都奕自朝服坐臺被/執将殺之即數祿山罪徐顧賊徒)¶
(曰為人臣者當識逆順我不蹈失節死何恨觀者恐/懼奕臨刑西向再拜而辭罵賊不空口逆黨為變色)李¶
紳(李錡辟掌書記㑹使者召錡稱疾即脅使者為衆奏/天子幸得留錡召紳作疏坐錡前紳陽怖栗至不能)¶
(為字下筆輒塗去盡數紙錡怒罵曰何敢爾不憚死邪/對曰生未嘗見金革今得死為幸即注以刃令易紙復)¶
(然或言許縱能軍中書紳不足用召縱至操書如所欲/即囚紳獄中錡誅乃免或欲以聞謝曰本激於義非市)¶
(名也/乃止)願至賊中諭天子至意(吳漵朱泚反願至賊中諭/天子至意帝大恱漵退謂)¶
<pb:KR3k0008_WYG_026-5a>¶
(人曰吾知死無益而决見賊者人臣食祿死其難所也/方危時安得自計且不使陛下恨下無犯難者即日齎)¶
(詔見泚具道帝待以不疑者而泚/業僭逆故留漵客省不遣卒被害)竄伏里中(蔣沇徳宗/出奉天沇)¶
(奔行在為賊所拘欲誘署偽職沇絶食不/應命竄伏里中不復見京師平乃出本傳)顧忠義可為¶
者聞而黙則不安(裴潾傳張臯上疏臣蓬葭之生非以/邀寵顧忠義可為者聞而黙則不安)¶
郤唐兵升殿(姚思亷遷代王侍讀高祖定京師府僚皆/奔亡獨思亷侍王兵将升殿思亷厲聲曰)¶
(唐公起義本安王室若等不宜無禮於王衆眙却布列/階下帝義之聴扶王至順王閤泣辭去觀者歎曰仁人)¶
(有勇謂/此人乎)忠義盖天性(王彦章武人不知書常為俚語謂/人曰豹死留名其於忠義盖天性)¶
(五代/史)能為國家死(姚洪自董璋為梁將時洪嘗事璋後/事唐為指揮使長興中遣洪将千人)¶
<pb:KR3k0008_WYG_026-5b>¶
(戍閬州董璋反遣人以書招洪洪得璋書輒投厠中後/璋兵攻破閬州執洪璋曰爾為徤兒我遇汝厚奈何負)¶
(我邪洪罵曰老賊爾昔為李七郎奴掃馬糞得一臠殘/炙感恩不已今天子用爾為節度使何可反邪吾能為)¶
(國家死不能從人奴以生璋怒然鑊於前令壮士十人/刲其肉而食洪至死大罵明宗聞之泣下錄其二子而)¶
(厚䘏其家/五代史)不忍背唐(張敬達契丹兵圍敬達楊光逺勸/敬達降晉敬達自以不忍背唐而)¶
(救兵且至光逺促之不已敬達曰諸公何相廹邪何不/殺我降光逺即斬敬達降契丹耶律徳光聞敬達死哀)¶
(其忠遣人/收𦵏之)罵寇城上(沈斌晉開運元年為祁州刺史契/丹犯塞至于榆林過祁州斌以州)¶
(兵邀之契丹以精騎剗門斌兵多死城中無備寇将趙/延夀留兵急攻之延夀招斌降斌從城上罵延夀曰公)¶
(父子悮計陷于腥羶忍以犬羊之衆殘賊父母之邦斌/能為國死不能効公所為也已而城陷斌自盡其家屬)¶
<pb:KR3k0008_WYG_026-6a>¶
(皆没于敵/竝五代史)争淬伏讎之刃(各懐報國之心争淬伏讎/之刃破朱泚露布于公異)羽¶
義翼忠若鸞若鴻(吕溫房/元齡賛)身得輕用者忠與義(有生所/甚重者)¶
(身也得輕用者忠與義也身/可殺名不可死志也孝友序)捐生以趣義者(寜豫期垂/名不朽而)¶
(為之故次序夏侯端以來/凡三十三人于左方同上)忠義感人(李晟無積貲輸粮/提孤軍抗羣賊身)¶
(佩安危而氣不少衰徒以忠義/感人故豪傑樂為之死耳本賛)秉義挺忠(崒然不可/奪同上)紀¶
信乗黄屋以誑楚赴丹焰而存漢(數千年間一人而/已賛皇公三良論)忠¶
義之心豈膏肓之所羈絆(栁宗/元賦)自古忠臣義士之難得¶
(五代之亂三人者或出于軍卒/或出于偽國之臣可勝歎哉)忠義之徒泣血固守(郭/曙)¶
<pb:KR3k0008_WYG_026-6b>¶
(傳徳宗詔曰四鎮二廷統西夏五十七蕃十姓部落國/朝以來相與率職自闗隴失守王命阻絶忠義之徒泣)¶
(血固守奉遵朝法此皆侯伯守/将來修共治之効朕甚嘉之)何亡忠誼至是(郭子儀/吐蕃等)¶
(掠涇邠子儀屯涇陽軍纔萬人比到寇騎圍已合子儀/以數十騎出免胄見其大酋曰諸君同艱難久矣何忽)¶
(亡忠義而/至是邪)李景稱臣願割地輸貢賦(以效誠欵而仁贍/獨堅守不可下世)¶
(宗使景所遣使孫晟等至城下招諭之仁贍子崇諫幸哭/其父病謀與諸将出降仁贍立命斬之監軍使周廷構)¶
(于中門救之不得於是士卒皆感泣願以死守夀州故/治夀春世以其難尅遂徙城下蔡而復其軍曰忠正軍)¶
(曰吾以旌仁贍/之節也五代史)¶
　　　忠孝(二/)¶
<pb:KR3k0008_WYG_026-7a>¶
白以孝事君(則/忠)移孝為忠　王遵忠臣(見孝/部)君親在難¶
(魏夏侯肯年十三漢中之敗左右提之以/走肯曰君親在難焉所走死奮劍以沒)王經辭母(魏/王)¶
(經為尚書高貴郷公欲討司馬文王王沈王經皆預謀/謀訖沈走告文王經獨不行被收泣辭母母顔色不變)¶
(曰為子則孝為臣則忠人/誰不死死得所何恨之也)方寸亂矣(蜀徐庶從先主曹/公獲其母庶辭先)¶
(主而指之心曰本欲與将軍共圖覇業以方寸/之地今失老母方寸亂矣無益于事遂詣曹公)忠孝萃¶
於一門(晉卞壺為蘇峻苦戰死二子&KR0008;盱見父沒同赴/賊見害母撫二子屍曰父為忠臣汝為孝子何)¶
(恨徴士翟陽曰父死於君/子死於父忠孝萃于一門)違孝徇忠(晉溫嶠字太真欲/将命母崔氏固止)¶
(之嶠絶裾而去後母/亡阻亂不獲歸𦵏)不以母辭(周處為中丞朝廷惡其/彊直及使𨽻夏侯駿西)¶
<pb:KR3k0008_WYG_026-7b>¶
(征孫秀知其将死謂之曰卿有老母可以辭處曰忠孝/不兩全既辭親事君父母安得而子乎今日我死日也)¶
代父死罪(史石奢相楚行縣有殺人者追之乃其父也/縱父而自悔曰以父立政不孝廢法縱罪非)¶
(忠也遂自/刎以死)隨母亡(畢諶為兖州别駕張邈劫其母弟妻/子太祖謝遣之曰卿老母在彼當去)¶
(諶頓首無二心既出遂亡吕布破張邈生得諶諶懼/太祖曰孝于親豈不忠于君君子不罪之用為魯相)孔¶
立身成名(王珪拜禮部尚書兼魏王師王問珪何以為/忠孝珪曰陛下王之君事思盡忠陛下王之)¶
(父事思盡孝可以/立身可以成名)奉上忠事親孝(李勣卒帝曰勣奉上/忠事親孝歴三朝未)¶
(嘗有/過)韓琬(舉茂才名動里中刺史行郷飲餞之主人揚/觶曰孝于家忠于國令始充賦請行無筭爵)¶
(儒林/榮之)諄諄必忠孝(承乾好慢游然懼帝祕其/迹臨朝言諄諄必忠孝)無敢舉者¶
<pb:KR3k0008_WYG_026-8a>¶
(大中間丞郎宴席蒋伸在坐忽酌一杯言曰坐上有孝/於家忠於國及名重於時者飲此爵衆皆肅然無敢舉)¶
(者獨李公景讓起引此爵/蒋曰此宜然南部新書)不兩立(于志寕母䘮免有詔/起復本官固請終䘮)¶
(帝遣岑文本郭譬曰忠孝不兩立今太子須/人敎約卿彊起為我卒輔𨗳之志寕乃就職)觀書所志¶
惟忠孝大略(桓彦範觀書所志惟忠孝大畧誅二張也/張柬之勒兵景運門将遂夷諸武桓将起)¶
(事告其母母曰忠孝不/竝立義先國家可也)敎子弟(濮陽吳君敎子弟未嘗/不以忠孝端其本柳宗)¶
(元/序)不孝不忠(為茍榮冒祿圈牢之物不若也/帝嘉其切直蘇源明諫親征)忠孝吾子¶
(梁臣牛存節病召歸京師将卒語其/子知業曰忠孝吾子也不及其他)忠孝臣子之大節¶
(唐家人傳無父烏生無君烏以為主而世之言曰為忠/孝者不兩全夫豈然哉君父人倫之大本忠孝臣子之)¶
<pb:KR3k0008_WYG_026-8b>¶
(大節豈其不相為用而又相害者乎抑私與義而已矣/盖以其私則兩害以其義則兩得其父以兵攻其君為)¶
(其子者從父乎從君乎曰/身從其君志從其義可也)能事其親以孝然後能事其¶
君以忠(若烏震者可謂大不孝/矣尚何有於忠哉本傳)思履其迹(馬周臣每讀/前史見賢者)¶
(忠孝未嘗不廢巻/長想思履其迹)褒忠以勸臣節旌孝以激人倫(李源/傳父)¶
(死賊手常悲憤不仕李徳裕薦曰天寶時士罕伏節逆/羯始興委符組棄城郭者不為恥而憕約義同列守位)¶
(自如抵刃就終臣節之光由憕始而源天與至孝絶心/仕祿五十餘年常守沉黙理契深要一亂關析百慮洗)¶
(然抱此精節棄於清世臣竊為陛下惜之穆宗下詔曰/昔盗起幽陵振蕩河洛贈太尉憕處難居首正色就死)¶
(兩河聞風再固危壁殊節卓焉源有曽參之行巢父之/操泊然無營汔此高年夫褒忠所以勸臣節也旌孝所)¶
<pb:KR3k0008_WYG_026-9a>¶
(以激人倫也其以源為諫議/大夫源謝辭吐哀慤無所受)學者學為忠與孝(陽城遷/國子司)¶
(業引諸生告之曰凡學者所以學為忠與孝也諸/生有久不省親者乎明日謁城還養者二十軰)忠孝¶
之門(舊史劉褘之拜中書舍人轉相王府司馬高宗謂/曰相王朕之愛子以卿忠孝之門藉卿師範所冀)¶
(蓬生麻中不/扶自直耳)雖在千百年之前猶敬而慕之(韓愈上李/尚書書愈)¶
(也少從事于文學見有忠于君孝于親者雖在千百年/之前猶敬而慕之况親逢閤下得不候于左右以求効)¶
(其懇/懇)馮伉(授醴泉令著喻䝉書十四篇敎以/忠孝郷郷授之使轉相敎督本傳)¶
　　　不忠(三/)¶
白臣一主二姧以(事/君)棄君(於/惡)私政贊私(劉/因)毁信(廢/忠)移事¶
<pb:KR3k0008_WYG_026-9b>¶
智伯(豫/讓)交私諸侯(漢/法)孟子曰長君之惡其罪小逢君之¶
惡其罪大(逢迎也謂先/意𨗳之為惡)居下(訕/上)要君者無上利祿(三違/不出)¶
(境則利祿也雖曰/不要君吾不信也)言不忠信(語/)賊人之主事君不忠非¶
孝也(禮/)貳心懐貳孔為臣不忠(王鉷弟銲鉷與銲召術/士語不軌術士驚引去)¶
(鉷捕殺之以絶口銲與邢縡善鉷亦交縡與銲謀引右/龍武軍萬騎燒都門誅執政作難先二日事覺帝召鉷)¶
(付告牒鉷意銲與縡連故緩其事但督兩縣尉捕賊㑹/高力士以飛龍小兒甲騎四百至斬縡盡禽其黨國忠)¶
(奏鉷與謀帝不信林甫亦為鉷言故帝原銲不問然欲/鉷請銲罪使國忠諷之鉷良久曰弟為先人所愛義不)¶
(欲捨而謀存帝聞頗怒而陳希烈固争當以大逆鉷未/知方上表自觧有詔希烈訊鉷矣有司不肯通奏鉷見)¶
<pb:KR3k0008_WYG_026-10a>¶
(林甫林甫曰事後矣俄而銲至國忠問曰大夫與否未/及應侍御史裴冕叱銲曰上以大夫故官君五品君為)¶
(臣不忠為弟不誼大夫豈與反事乎國忠愕然曰與固/不可隠不與不可妄銲乃曰兄不與獄具詔銲杖死鉷)¶
(賜死/本傳)不諍於君(蘇源明言臣不/諍于君不忠也)墜君命挫國威(白居易/李陵論)¶
(墜君命挫國/威不可言忠)亦何生為(李觀晁錯論忠所以補君忠有/不遂是臣不臣亦何生為文粹)¶
以不忠為忠(裴延齡引經誼惑其/主以不忠為忠本賛)不忠不孝者斬之(閩/王)¶
(延義更名㬢自昶世倔彊難制昶相王倓毎抑折之㬢/亦憚倓不敢有所發新羅遣使聘閩以寶劒昶舉以示)¶
(倓曰此将何為倓曰不忠不孝/者斬之曦居旁色變五代史)近者楊弁(首為猖狂扇/惑亂卒今則)¶
(身膏齊斧縈及妻孥生為不忠之臣死為負/義之鬼李賛皇一品集賜石雄及三軍勑)古無其比¶
<pb:KR3k0008_WYG_026-10b>¶
(劉稹乳臭騃童未有所識皆是郭誼王協乗其昏弱矯/託軍情妄獻表章欲求襲劉稹念其一門受戮便欲自)¶
(取寵榮不義古無其比朕以誘陷劉稹皆是此/賊賣上圖全義難容捨賜潞州軍人勑書同上)¶
　　　義(四/)¶
白詩書義之府也義者(利之/本也)君能制命為義義以(生/利)利¶
者義之和也義以(建/利)義以(成/命)見義(不為無/勇也)義之(與/比)禮以¶
行義(尊卑有禮/得其宜也)見義不為(是為/人子)聞而能徙(何以/憂為)将息争¶
端(得知/義所)名以義聞不為義疾(疾病也見義/則不為病)稱以好權(爾/雖)¶
(有/說)謂之曰義(吾則/不知)義以(為/質)以義(制/事)子曰義者(天下之/斷也)義¶
<pb:KR3k0008_WYG_026-11a>¶
以為工(君子有勇而無義為亂/小人有勇而無義為盜)大道廢有仁義(老/子)名以¶
義聞(節因/事見)失義而後禮(老/子)上義為之而有以為(老/子)土地¶
(儒有立義/以為土地)行而服人張乃國維(管子曰國有四/維其二曰義)節不可¶
奪(道不/可屈)文侯軾廬於干木(段干木富於義故千乗為/之軾廬諸侯為之止戈)馮¶
諼折券於薛人(為孟嘗/君市義)晉文公出定襄王(子犯曰人未/知義未安其)¶
(居文公于是出定襄/王以示事君之禮也)石碏滅親(大義滅親/謂殺子厚)共叔多行(共/叔)¶
(喻驕蔡仲請討之荘公曰多/行不義必自敝子姑待之)喻於義(君/子)聞義不能徙(是/吾)¶
(憂/也)不義(而富且貴於/我如浮雲)思義(君子行/則思義)門内恩掩(門内之理/恩掩義門)¶
<pb:KR3k0008_WYG_026-11b>¶
(外之理/義斷恩)不可刼以兵(文子曰夫為義者不可/刼以兵不可懸以利)以義衛身¶
(文子曰世治則以義衛/身世亂則以身衛義)匡邪矯枉(文子曰義者匡邪以/為正攘險以為平衞)¶
(身以/為直)方外(易曰義/以方外)存義(易知終終之/可與存義也)達義(先王修禮/以達義)斷¶
恩(見/上)思義(居則/思義)義然(後/取)夫行義者(以立言/踐行)豈徒徇名安¶
己而已(将以定去就之槩夫專為義則傷生專/為生則傷義義重于生全義可也後漢)不謀舊¶
國(史樂毅去燕之趙趙王欲圗燕毅泣曰臣事昭王猶/事大王若獲戾敎于他國終身不謀趙之徒𨽻况燕)¶
(昭王後/嗣乎)不忘舊主(見上/注)慕義(李膺門生皆禁錮侍御史/景毅子實為膺門徒未有)¶
(錄牒故不及譴毅慨然曰本謂膺賢遣子師之/豈可以漏脫名籍茍安于己自免歸人義之)争罪(魏/王)¶
<pb:KR3k0008_WYG_026-12a>¶
(思與梁習俱為西曹令史思直白事失太祖旨将加重/辟時思近出習代被收思乃馳還自陳己罪太祖歎習)¶
(之不言思之職分曰/軍中有義士二人)不邀功(郭憲西平人仁篤為一郡/所歸韓約失信衆依羗人)¶
(多欲取約邀功憲責怒曰人窮歸我約病死揚達所約/送與疏憲曰不生圖之豈取死人功太祖視疏問憲名)¶
(不在中達以情對/賜憲爵闗内侯)黙受罪(後漢段熲討羌凉州刺史郭/閎貪其功稽留熲軍不進羌)¶
(徒久戀鄉悉反叛閎歸罪熲坐徴輸左校羌覆沒營塢/吏人守闕訟熲詔問段熲謝罪不敢言枉京師稱為長)¶
(者/)自表取罪(雷義字仲翁為尚書郎有同時郎坐事當/居刑作義黙自表取其罪以論司冦同臺)¶
(郎覺之委位自上乞贖/義罪順帝詔皆除刑)免罪不謝(范滂字孟博繫獄尚/書霍諝理之得免范)¶
(到京師往見諝而不為謝或讓之滂曰昔叔向嬰罪祁所/奚救之未聞羊舌有謝恩之辭祁奚有伐徳之色竟無)¶
<pb:KR3k0008_WYG_026-12b>¶
(言/)養老窮(婁護字君卿有故人吕公無子老/窮託身于䕶養其妻及公終身)恤孤窮(楊/峻)¶
(字秀才同郡王象少孤為人傭年十八見使牧羊而私/讀書被羊主箠楚峻美其才質贖象著家中聘取立屋)¶
(然後/與别)又(晉許子章聞王育傭牧學讀書失羊将鬻以償/之章遂代育償羊給衣食使與子同學身長八)¶
(尺容貌絶異復以兄子妻之為/立宅分之資産育受之無愧色)太守治病(蜀張嶷字伯/岐病篤家貧)¶
(廣漢太守何祗通厚嶷與疎闊乃自舉/詣祗託以治病祗傾財療治數年乃愈)以馬易棺(後漢/劉翊)¶
(字相道逢病亡者以馬易棺脫衣歛之又逢死/故人困餒於路因殺所駕牛救之遂與俱餓)排患　救¶
患　救解　矜窮權濟　富義　抱義　見得思義¶
仁義為干櫓正路(孟子曰義者/人之正路也)孔解牛與給䘮事(竇建/徳世)¶
<pb:KR3k0008_WYG_026-13a>¶
(為農鄉人䘮親貧無以𦵏建徳方耕聞/之太息遽解牛與給䘮事鄉黨異之)撫棺號慟(李綱/為齊)¶
(王憲參軍憲誅露車載屍故吏/犇匿綱撫棺號慟為瘞訖乃去)篤恩義(岑文本撫弟/姪篤恩義)搢¶
紳義之(李義琰章懐太子之廢盡赦宫臣罪庶子薛/元超等皆蹈舞義琰獨引咎涕泣搢紳義之)詣¶
獄自言(李敬元杭州參軍徐太元哀其僚張惠以賊扺/死而惠母老乃詣獄自言與惠偕受薄其罪惠)¶
(得不死太元坐免官敬/元廉知之擢鄭州司功)可動以義(李多祚張柬之将誅/二張以多祚素慷慨)¶
(可動以義乃從容曰謂将軍居北門幾何曰三十年矣/将軍擊鐘鼎食貴重當世非大帝恩乎多祚泣數行下)¶
(曰死且不忘柬之曰将軍知感恩則知所以報今在東/宫乃大帝子而嬖竪擅朝危逼宗社國家廢興在将軍)¶
(将軍誠有意乎捨今日尚何在答曰茍緣王室惟公所/使乃引天地以自誓辭氣毅然柬之遂定謀以敬暉李)¶
<pb:KR3k0008_WYG_026-13b>¶
(湛為右羽林将軍命總禁兵與多祚王同皎請太子至/元武門斬闗入及長生殿白武后曰諸将誅逆臣易之)¶
(昌宗恐漏大謀不敢豫奏頓首請歸死后/病卧顧湛曰我與爾父子不薄亦豫是邪)知義(蕃将賛/曰夷狄)¶
(性惇故其能知義所在者鷙挺不可遷盖巧不足而諒/常有餘觀大奈等事君皆一其志無有顧望用能功績)¶
(光明為天子倚信至渾瑊&KR0932;跌光/顔軰烈垂無窮惟其諒有餘故也)使絶域請代行(狄仁/傑同)¶
(府參軍鄭崇質母老且疾當使絶域仁/傑詣長吏藺仁基請代行仁基咨其誼)舉不失義(思亷/以諸)¶
(生侍孱主奮然陳大義挫虓虎而奪之氣勇夫悍心禠/駭自郤不敢加無禮于其君誠使有國家者舉不失義)¶
(天下其何/以抗之)救韓思忠(王晙朔方元帥魏元忠討賊不利/劾奏副将韓思忠敗律當誅晙以)¶
(思忠偏禆權不已制具其人勇/智可惜不宜獨誅固争得釋)救魏張(朱敬則進鳳閣/鸞臺平章事張)¶
<pb:KR3k0008_WYG_026-14a>¶
(易之誣魏元忠張說欲誅之無敢言者敬則獨奏曰元/忠說秉心忠一而所坐無名殺之失天下望乃得不死)¶
又(宋璟張易之誣魏元忠有不臣語引張說為驗将廷/辯説惶懼璟說曰名義至重不可陷正人以求苟免)¶
(緣此受謫芬香多矣若不測者吾且叩閤救/将與子偕死說感其言以實對元忠免死)與資錢治¶
䘮(郭元振年十六與薛稷趙彦昭同為太學生家嘗送/資錢四十萬㑹有縗服者叩門自言五世未𦵏願假)¶
(以治䘮元振舉與之無少/吝亦不質名氏稷等歎駭)時人義之(初重俊被害官屬/莫敢視惟永和丞)¶
(甯嘉朂號哭解衣/褁其首時人義之)義士(謝叔方太宗/曰義士也)贖韋儇妹(趙驊陳/留陷歿)¶
(于賊時江西觀察使韋儇族妹坐其夫為畿官不供賊/沒為婢驊哀之以錢贖韋厚為資給賊平訪近屬歸之)¶
(時人高/其義)獨餞於野(皇甫鎛鎛之貶前房州刺史班/肅以嘗僚獨餞于野朝廷義之)送臨¶
<pb:KR3k0008_WYG_026-14b>¶
賀(楊憑所善客徐晦憑得罪至藍田慰餞宰相權徳/輿曰君送臨賀誠厚無乃為累乎餘見餞送門)同¶
舍當夕直為代(竇參為萬年尉同舍當夕直者聞親疾/惶遽參為代之㑹失囚京兆按直簿劾)¶
(其人參曰彼以不及謁而往參/當坐乃貶江夏尉人皆義之)申直其寃(劉鄴徳裕以/朋黨抱誣死)¶
(海上令狐綯久當國更赦不為還官爵至懿宗/立綯去位鄴乃申直其寃復官爵世高其義)餉姻家¶
故人(沈傅師問餉姻家故人/帑無儲錢鬻宅以𦵏)行義當時為難(顔泉明其/行義當時)¶
(以為/難)負節義(張廵負節義或以困阨/歸者傾貲振護無吝)走人所急(辛讜重/然諾走)¶
(人所/急)周贍朋友(甄濟周贍有緩急輒/出家貲朋友以義聞)任人之患(李邕下/獄許昌)¶
(男子孔璋上書天子/曰任人之患義也)張廵功狀(李翰傳張廵功狀表上/之帝繇是感悟而廵大)¶
<pb:KR3k0008_WYG_026-15a>¶
(節白於世/義士多之)以義烈聞(李綱孫安仁安静自綱五世同居/安仁安静復以義烈聞世稱李氏)¶
(不/衰)孝義劉家(劉易從遷彭城長史永昌中為酷吏周興/誣告坐死将刑百姓奔走争解衣投地曰)¶
(為長史祈福有司平直乃/十餘萬當時號孝義劉家)亡匿坐死(桓彦範御史李福/業嘗與彦範謀反)¶
(被殺福業亦流番禺後亡匿吉州參軍敬元禮家吏捕/得元禮俱坐死福業将刑謝元禮曰子有親吾甚愧恨)¶
(元禮曰公窮而歸我/我得已乎見者傷之)三世不異居(崔𤣥暐三世不異/居家人怡怡如也)列¶
狄仁傑枉(李嶠來俊臣誣狄仁傑等獄将抵死敕嶠與/大理少卿張徳裕侍御史劉憲覆驗徳裕等)¶
(内知其寃不敢異嶠曰知其枉不申是謂見義不/為者卒與二人列其枉忤武后旨出為潤州司馬)輟馬¶
傾褚以濟(樊澤客河朔相衛節度使薛嵩表為堯山令舉/賢良方正次潼闗雨淖困不能前有熊執易者)¶
<pb:KR3k0008_WYG_026-15b>¶
(同舍逆旅哀之輟所乗馬傾禇/以濟自罷所舉是嵗澤上第)救魏元忠(蘇安恒魏元/忠為張易之)¶
(兄弟所誣獄方急安恒獨申救曰王者有容天下之量/故齊其心能進天下之善故除其惡不然則鬼神馮怒)¶
(隂陽/紛舛)行而宜之之謂義(韓文/原道)分多匀薄(顔杲卿令泉明/到河北求宗屬)¶
(履謙及父故将妻子奴𨽻尚三百餘人轉徙不/自存泉明悉力贍給分多匀薄相扶挾度河)再從皆¶
同居(劉審禮再從皆同居合/二百口内外無間言)元結曰信而勇者可以全¶
義　雍穆親族(翟光鄴雍穆親族麄衣糲食與均/有無而光鄴處之晏然五代史)宗族¶
七百口每食設廣席(南唐李昪州縣言民孝悌五代同/居者七家皆表門閭復其繇役其)¶
(尤盛者江州陳氏宗族七百口每食設廣席長㓜以次/坐而共食有畜犬百餘共一牢食一犬不至諸犬為之)¶
<pb:KR3k0008_WYG_026-16a>¶
(不食五代/南唐世家)沈斷固分者義也(文粹盧藏/用紀信碑)荀息守言而死¶
事豫讓感遇以自殘(石乞烹身以狥白漸離臛目以報/丹其義則立於大濟則闕焉同上)¶
視之如鴻毛(白居易李陵論義重/于死則視之如鴻毛)死不為悔(狄仁傑誠/以山東之)¶
(人重氣義一/往死不為悔)九世同居(孝友傳序張公藝九世同居高/宗有事太山臨幸其居問本末)¶
(書忍字以對天子為/流涕賜縑帛而去)請死(陛南金開元初少卿盧崇道/徙嶺南逃還南金匿之俄為)¶
(讐人所告招捕按南金當重法弟趙璧詣御史王旭自/言匿崇道者我也請死南金言弟自誣不情旭怪之趙)¶
(璧曰母未𦵏妹未歸兄能辨之我生/無益不如死旭驚上状𤣥宗皆宥之)舉船錢帛奴婢貺¶
之(裴寛尚書罷部西歸汴流中日晚維舟見一人坐樹/下衣服極弊因命屈之與語大竒之遂為見知曰以)¶
<pb:KR3k0008_WYG_026-16b>¶
(君才識必自富貴何貧云也舉船錢帛奴婢貺之客亦/不讓語訖上船奴婢偃蹇者鞭撻之公益竒之芝田錄)¶
敎行於天下由伯夷之為師也(韓文通解自商之前千/萬年渾渾然不知義之)¶
(可換其生也故伯夷哀天下之偷且以彊則伏食其葛/薇逃山而死於是後之人竦然而言曰雖餓死猶有義)¶
(而不懼者况其小者乎故義之/敎行于天下由伯夷之為師也)與三從昆弟居四十年¶
(朱敬則與三從昆弟/居四十年貲産無異)割股肉啗之(李勣平洛陽得單雄/信故人也表其材武)¶
(且言若貸死必有以報請絀官爵以贖不許乃號慟割/股肉啗之曰生死永訣此肉同歸于土為收養其子焉)¶
悉奉廪賙濟内外親(薛戎悉奉廪賙濟内外親無疎逺/皆歸之既病以所有分遺之曰吾)¶
(死矣叮持為歸/資衆皆哭而去)匍匐請代(史許敬宗始虞世基與善心/同遭賊害封徳彝常曰昔吾)¶
<pb:KR3k0008_WYG_026-17a>¶
(見世基死世/南匍匐請代)哭趙持滿(王方翼其友趙持滿誅死尸諸/道親戚莫敢視方翼曰欒布哭)¶
(彭越義也周文王掩骼仁也絶友義蔽王仁何以事/君遂往哭其屍具禮收𦵏金吾劾繫帝嘉之不罪)無¶
有難色(韓愈書樊宗師孝友聰明家故饒財身居長嫡/悉推與諸弟皆優有餘而宗師妻子常寒露飢)¶
(餒宗師怡然處/之無有難色)千金散義士四座無凡賔(李/白)義救難之¶
謂也(宋子嵩/化書)賊相戒無往義門往依者五百室(李知本/事親篤)¶
(至與弟知隐雍順子孫百餘至貲用僮僕無間也大業/末盗賊過廬不入相戒曰無往義門往依者五百室餘)¶
(室皆/免)捐生以趣義者(寧豫期垂名不朽/而為之孝友序)義在與在義亡¶
與亡(故王者常推而褒之所以砥/礪生人而窒不軌也同上)欒向儔(宗室李晉坐/豫太平公主)¶
<pb:KR3k0008_WYG_026-17b>¶
(謀晉就刑僚吏犇解惟司功參軍李撝從王如/它日晉死哭其屍盡哀姚元崇歎曰欒向儔也)民性多¶
逆(聖人𨗳之以其/義鹿門隠書)六闕相望(朱敬則以孝義世被/旌顯一門六闕相望)裴佶¶
(授藍田尉徳宗詔發畿縣民城奉天嚴郢為京兆政刻/急本曹尉韋重規妻乳且疾不敢免佶請代役當時稱)¶
(其/義)義形必霑巾(杜甫/詩)李自倫(六世同居准式旌表門閭/勑曰其量地之宜高其外)¶
(門門安綽楔左右建臺高一丈二尺廣狹方正稱焉圬/以白而赤其四角使不孝不義者見之可以悛心而易)¶
(行焉五/代史)四世同居兄弟猶同産(劉君良四世同居兄弟/猶同産也門内斗粟尺)¶
(帛無所私武徳中深州别駕楊宏業至其居/凡六院共一庖子弟皆有禮節歎挹而去)兄弟讓死¶
(王遇弟遐俱為賊執将釋一人兄/弟讓死賊感其意盡縱之孝友傳)飛鴞食椹而懐音(背/本)¶
<pb:KR3k0008_WYG_026-18a>¶
(忘義者不及飛/鴞逺矣窮愁志)鎮澆浮莫如尚義(李源/傳)振高義(於流俗/之外栁)¶
(宗元上趙/宗儒啟)以勇義平國難(上嚴東川/啟同上)¶
　　　義感(五/)¶
白送人䘮(後漢申屠蟠與濟隂王子居同在太學子居/臨沒以身託蟠乃躬推輦送䘮歸遇司𨽻從)¶
(事義之為封傳䕶/送蟠投傳不受也)盗還馬(孔嵩仲山正身厲行辭公府/之京師宿卞亭盗竊其馬尋)¶
(知是嵩馬乃責讓曰孔仲山/善士豈宜侵盗送馬還之)刺客不忍殺(崔琦諷刺梁/兾兾令刺客)¶
(隂殺之客見琦耕陌上懐詩諷詠乃以實告曰君賢/不忍相殺君可亟逃吾亦從此亡矣遂去之琦音竒)賊¶
不入縣(鄭𤣥還高宻道遇黄巾見/𤣥皆拜相約賊不敢入)又(袁宏見世亂乃混/迹母沒不制服設)¶
<pb:KR3k0008_WYG_026-18b>¶
(位世莫能名黄巾賊/入縣相約不入其廬)託孤(吳陸瑁同郡徐原愛居㑹稽/素不相識臨死遺瑁書託孤)¶
(㓜瑁為起墓/敎𨗳其子)後漢傳論曰李膺振㧞汙險之中藴義生¶
風以鼓動流俗激素行以恥威權立亷尚以抑貴勢使¶
天下之士奮迅感槩波蕩而從之幽深牢破家族而不¶
悔至於子伏其死母歡其義壯哉(范滂孟博将誅辭母/母曰汝今得與李杜)¶
(齊名吾/何恨哉)張儉(被捕亡抵孔褒/遇融融匿之)赤眉弛兵(赤眉過姜詩里/弛兵而過曰驚)¶
(乎大孝必/觸鬼神)魏胡昭(為鄉里愛孫浪為/寇約不犯胡君)不忍刺(陽球使刺/客刺蔡邕)¶
(客不/忍刺)又(劉平使刺/先主亦然)又(靈公使刺/趙盾亦然)孔盗賊過閭不入(李知/本事)¶
<pb:KR3k0008_WYG_026-19a>¶
(見義/門)義城堢(劉君良四世同居族兄弟猶同産也門内/斗粟尺帛無所私隋大業末荒饉妻勸其)¶
(異居因易置庭樹鳥雛令鬭且鳴家人怪之妻曰天下/亂禽鳥不相容况人邪君良即與兄弟别處月餘宻知)¶
(其計因斥去妻曰爾破吾家召兄弟流涕以告更復/同居天下亂鄉人共依之衆築為堢因號義城堢)孝¶
義鄉(李自倫六世同居奉勑淮格按孝義旌表必先加/按驗孝者復其終身義門仍加旌表得本州審到)¶
(鄉老程言等稱自倫高祖訓訓生粲粲生則則生忠忠為/生自倫自倫生光厚六世從居不妄敕以所居飛鳬鄉)¶
(孝義鄉匡聖里為仁/和里准式旌表門閭)義動人倫無不傷歎(賛皇一品集/論田羣状外)¶
(議云田肇緣田羣扺法不食而終義動人倫無不傷歎/伏見後漢河間人尹次穎川人史玉皆坐殺人當死尹)¶
(次兄初史玉母諢皆詣官曹求代其命因縊而/物故漢帝哀之並赦其死既有故事敢不宻陳)假寢夢¶
<pb:KR3k0008_WYG_026-19b>¶
獲方(恵宣太子業二十二年有疾帝憂之一夕/容髪為變因假寢夢獲方寤而業少間)數日湩¶
流(元徳秀初兄子襁褓䘮親無資得乳/媼徳秀自乳之數日湩流能食乃止)¶
　　　智(六/)¶
白智者(樂/水)智者樂　智者動　不惑(智/者)智者(詐/愚)用人之¶
智(去其/詐)智者(見于/未萌)智者千慮必有一失(愚者千慮必/有一得漢書)智¶
者(利/仁)知人(者/智)以恬養智(以智養恬恬/智交相養)智者(天下之/達徳也)何如¶
其智(信不/智也)絜瓶之智(守不/假器)智者(不失/人語)其蔽也蕩(好智不/好學)¶
大智(子曰舜其/大智也與)不以智役物(聖/人)智者心之符(文子神者/智之役神)¶
<pb:KR3k0008_WYG_026-20a>¶
(清則智明智者心/之符智公則心平)絶聖棄智(人則百/倍老子)智不足稱(陽處父/不役其)¶
(身其智/不足稱)智免(禍由/智免)臧武仲之智(可謂成/人矣)臧文仲不智者¶
三(作虛器縱逆祀祀/爰居是三不智)智不如葵(仲尼曰鮑莊子之智/不如葵葵能衛其足)智¶
之難也(有臧武仲之智而不/容於魯抑有由也)其智可及(甯武子邦有道/則智邦無道則)¶
(愚其智可及/其愚不可及)既明且哲(以保/其身)樊遲問智(子曰務民之義/敬鬼神而逺之)¶
(可謂/智矣)子曰人皆曰予智(驅而納諸罟擭陷阱之中/而莫之避也言其愚中庸)樗里¶
之囊(史樗里子癯多/智秦人號智囊)管仲隨馬(桓公北征孤竹山失道/管仲曰老馬之智可師)¶
(乃隨馬馬/行果得道)隰朋尋蟻(桓公北征孤竹無水朋曰尋蟻/壤可得水乃掘蟻壤果然得水)倉¶
<pb:KR3k0008_WYG_026-20b>¶
舒稱象(魏武欲稱象而不可秤倉舒曰載于舟中/刻其至以他物驗之可知矣太祖大恱)智有¶
餘(陳/平)智周萬物而不遺(易/)智而不詐(張/老)智士無思慮之¶
(變則不/樂莊子)智計歸之(魏賈詡自以非太祖舊臣而謀䇿深/長懼見猜嫌閉門而自處無私交嫁)¶
(娶不結高門天下論/智計竝歸賈氏也)宫之竒在虞(晉不/加戎)季梁在隨(楚不/為謀)¶
三仁未去(武王還歸/不伐殷)智者所慮之於未形(逹者所規/之于未兆)子¶
胥(知姑蘇之/有麋鹿)輔果(識智伯之/為趙抄)穆生(謝病以/免楚難)鄒陽(北遊不/同吴禍)¶
以賢勇智　智囊(晁/錯)智如炙輠(史淳于髠智如炙輠輠/者車之盛膏器也炙之)¶
(膏流不窮言/如髠之智也)桓範(司馬宣王将誅曹爽桓/範赴爽人曰智囊去也)杜預多知(人/號)¶
<pb:KR3k0008_WYG_026-21a>¶
(知/囊)大智(若/愚)不可以無涯之智役有涯之身(莊/子)孔處事有¶
疑非智(尉遲恭隠巢計日急恭與長孫/無忌入白恭曰處事有疑非智)衛兵數逃請聴¶
納室(裴矩隋煬帝幸江都衛兵數逃去帝憂之以問矩/矩曰今乗輿淹狩已二年諸驍果皆無家人無匹)¶
(合則不久安臣請皆聴納室帝笑曰公定多智因/詔矩盡召江都女子孀家盡恣士所欲即配之)不為¶
愚者謀(陳子昻奏八科謂/智不為愚者謀)尚謀(又智者尚謀/愚者所不聴)智慮周宻¶
(主鐸智慮周/宻時論推允)辯給多智(李程辯/給多智)天之象(孫思邈曰智者/動天之象故欲)¶
(圎易曰見幾而作不/俟終日圎之謂也)望塵以知敵數(周徳威多智能/望塵以知敵數)好¶
謀而成者智(盧藏用/紀信碑)其自全近智(泌之為人其/自全近智賛)用智能¶
<pb:KR3k0008_WYG_026-21b>¶
顯功烈(栁宗元答問用智能顯功烈而/麽眇連蹇顛頓披縻固其所也)五人智不及一¶
韋公(韋顗論議典據裴垍韋貫之李絳崔羣蕭俛皆布/衣舊繼為宰相朝廷典章多所咨還嘗曰吾儕五)¶
(人智不及/一韋公)民性多愚聖人𨗳之以其智(皮日休/鹿門書)智變通¶
之謂也(故居於/水化書)¶
　　　智謀(八/)　(機權/聰悟)　(先見附敏/博物)¶
白易人謀鬼謀(百姓/與能)謀及卿士(書/)謀之孔臧(詩/)謨謀乎¶
其上(文/選)咨事為謀　好謀而成　謀不(失/利)疑謀勿成¶
中智以上(荀息謂以璧假道於虞曰玩好在耳目之前/患在一國之後中智以上乃能之臣料虞君)¶
<pb:KR3k0008_WYG_026-22a>¶
(中智之/下也)運籌帷幄(漢祖曰運籌帷/幄吾不如子房)隨㑹其智(傳隨㑹其/智足使也)¶
識理過人(晋謝安毎曰朝之大事衆/不能决咨王公無不得)又(魏舒元陽朝之/碎務無問是非)¶
(至於興廢大事衆莫能斷者/而舒徐為籌之多出衆表也)知幾其神乎(易/)祭仲知權¶
(公羊宋人執鄭祭仲不名賢也為知權宋人曰為我出/芻而立哭仲不從則君必死國必亡從其言則可以存)¶
(易亡古人有權祭仲是反于經然後有善也行權有道/自貶損以行權不害人以行權殺人以自生亡人以自)¶
(存君子/不為也)未可與權(可與適道未可與立/可與立未可與權)行中權　廢中¶
權　見幾而作(不俟終/日易)孟子曰嫂溺援之以手權也男¶
女不親授禮也嫂溺不援是豺狼也　王霸視河(後漢/世祖)¶
<pb:KR3k0008_WYG_026-22b>¶
(為王郎所逐南奔至呼沱河使吏具舟楫還曰河流澌/無舟可渡衆皆恐復使王覇往視霸欲安衆心且使至)¶
(河乃止遂矯云冰堅可渡世祖兵至河氷/已合遂令霸䕶渡未畢二車氷乃解也)吾謀適不用¶
　嘉謀(嘉/猷)謀於野　䂓矩誠設(小大/必由)彼有人焉(謀于/長者)無¶
謀　謀及婦人　謀及庶人　謀人之軍師(敗則/死之)謀人¶
之邦邑(危則/亡之)張儀在(蘇秦/度闗)變通之間不容髪(機/也)先見至¶
誠之道可以前知見乎蓍龜動乎四體(國家将興必有/禎祥國家将亡)¶
(必有妖孽見乎蓍歸動乎/四體禍福将至必先知之)先覺(抑亦先覺/者是賢乎)知㣲知彰¶
叔向母聞男聲(晉叔向母聞向男伯石生視之及堂聞/其聲而還曰豺狼之聲也非此莫䘮羊)¶
<pb:KR3k0008_WYG_026-23a>¶
(舌氏遂/不視之)子文欲殺越椒(楚子良生子越椒子文曰必殺/之是子也熊虎之状豺狼之聲)¶
(不殺之必滅/若敖氏之族)贈䇿(士㑹将歸晉繞朝知其情贈之以䇿/曰子無謂秦無人吾謀適不用也)¶
見事遲(史范雎隨王稽入秦穰侯問稽車中有客乎稽/曰無雎曰穰侯智士而見事遲向疑車中而忘)¶
(索之乃下伏草穰侯行/十里乃反使索車中)有先知(而無/後悔)思鱸魚(晉張翰為/齊王所辟)¶
(因秋風起忽思鱸魚曰大丈夫所貴適意耳遂/棄官歸江東俄而齊王敗人謂翰有先知之明)軍勝人¶
亡(鍾㑹鄧艾伐蜀劉寔字子真曰破蜀必矣而皆不/還客問之笑而不答果如其言先見皆如此類也)虞¶
不臘矣(晉假道于虞宫之竒曰虢虞之表也虢亡虞必/從之晉不可啟冦不可玩虞君不聴宫之奇曰)¶
(虞不臘矣/虢其亡乎)屈瑕伐羅(楚屈瑕伐羅闘伯比謂其御曰莫/敖必敗舉趾高心不固矣果敗)¶
<pb:KR3k0008_WYG_026-23b>¶
穆叔見趙孝伯曰(趙孟将死其言偷且年未五十諄/諄如八九十不能久矣偷茍且也)先¶
識後艱智者(見于/未萌)求知太早(同見彈/以思鴞)辨事方遲(異在途/而捜索)¶
許負之識條侯　牛生白犢(孔父知/其吉祥)位踐朱輪(趙母知/其必敗)¶
敏敏則(有/功)黎民(敏/徳)不忘敏(叔向曰薳氏有後於楚/哉子蕩承君命不忘敏)　加¶
之以敏(齊國莊子來聘禮成/而加之以敏左傳)告諸往而知來者　敏於¶
事(而慎/於言)訥於言(而敏/于行)囘也非助我者於吾言無所不說¶
(聞言即解無/所起發増益)吾與囘言終日不違如愚(黙而識之/無所請益)聞一¶
知十(囘/也)聞一知二(賜/也)開敏(張放以公/主子開敏)敏給(國/語)雞肋(楊修/字徳)¶
<pb:KR3k0008_WYG_026-24a>¶
(祖為曹公主簿操平漢中欲因討劉備而不得進欲守/之難為功于是出令唯曰雞肋衆莫曉修曰夫雞肋食)¶
(之無所得棄可惜/也公歸計决矣)承意觀色(淳于髠以承意觀色為務/再見梁惠王終無言惠王)¶
(問之曰前見王王志在逐後見/王王志在音王曰誠聖人也)聰悟識亡書(漢武帝幸/河東亡書)¶
(三篋唯張安世識之冩得/後購得本相校一無遺脫)市肆閱書(後漢王充字仲壬/博學不為章句家)¶
(貧無書游洛陽市閱所賣書/一見誦得遂博覽百家之書)記貧人姓名(後漢賈續既/孤仕郡户曹)¶
(嵗荒人饑太守尹興使于都亭設貧人粥訊/名字畢太守問口說六百人姓名無差謬)博物張華¶
(博物彊記黙講四/海之内若指掌也)讀諸刺(夏侯湛從祖榮淵第五子七/嵗日誦千言經目輒識之文)¶
(帝召之時有客百餘人人奏刺書郷里/姓名示之一徧復使誦之不錯一人)應奉讀書五行¶
<pb:KR3k0008_WYG_026-24b>¶
俱下(為/郡)博物君子(晉侯謂子産/為博物君子)博物多識(王粲為/侍中)識竹¶
簡(晉束晳博物時嵩山下得竹簡一枚上兩行科斗字/張華問束晳曰北漢明帝顯節陵中䇿文也驗之果)¶
(然/)讀碑覆棋(王仲宣與人共行讀道邊碑背而誦之不/失一字又觀棋局壊粲為覆之棋者不信)¶
(以怕盖更以它局為/之相校不失一路)識部曲妻子(吳朱桓字休穆為前/将軍彊識與人一面)¶
(數十年不忘部曲/萬口妻子盡識之)孔謀則通於逺而周於事(栁文/晉問)胷有¶
心者有其謀(陳黯辨謀覆載之中胷有心者有其謀然/其謀則必為已而先為人也故有孜孜汲)¶
(汲力于謀者得之則逸身/豐家不得則嫉時怨命)為天下之謀(堯舜有大寶之/位不傳之子而)¶
(傳于他人是為天下之謀得其君也大禹疏鑿横流過/其門而不顧啼嬰為天下之謀人為出其溺也后稷勤)¶
<pb:KR3k0008_WYG_026-25a>¶
(耕植百榖為天下之謀人為粒/其食也其謀信如何哉同上)以謀略高自標顯(薛/逢)杜¶
黄裳善謀(賛/)𤣥齡善謀(如晦長于斷而𤣥齡善謀兩人/深相知故能同心濟謀以佐佑)¶
(帝/)浩蕩深謀噴江海(李白/述徳)英謀合鬼神(同上贈/張相)文種有¶
藏弓之恨李斯有稅駕之歎(張華顧優游而不獲傳亮/賛識㣲而不免此四子者)¶
(皆神敏知幾聰明志古圗國致覇動必成功/而自謀其身猶有此恨况常人哉窮愁志)從容合廟¶
謀(徙倚瞻王室從容合/廟謀杜甫送王信州)曵踵為有疾狀(姚崇資權譎始/為同州張說以)¶
(素憾諷趙彦昭劾崇及當國說懼潜詣歧王申欵崇他/日朝衆趨出崇曳踵為有疾状帝詔問之對曰臣心有)¶
(憂痛不在足問以故曰岐王陛下愛弟張說輔臣而/宻乗車出入王家恐為所誤故憂之於是出說相州)死¶
<pb:KR3k0008_WYG_026-25b>¶
姚崇能筭生張說(崇與張說同為宰輔頗懐疑阻屢以/事相侵張銜之頗切崇既病戒諸子)¶
(曰張丞相與吾不叶釁隙甚深然其為人稍懐奢侈尤/好服玩吾身沒之後吾同僚當來吊予汝具陳吾平生)¶
(服玩寳帶重器羅列於帳前張若不顧汝輩家事産族/無類矣若顧此吾屬無虞當錄其玩用致公仍以神道)¶
(碑為請既獲其文登時錄進仍先礱石以待至便鐫刻/張丞相見事常遲于我數日之後必當有悔若徴碑文)¶
(以刋削為辭當引使視其鐫石仍告已具聞上元崇既/沒張果至目其服玩者三四姚崇諸子悉如崇戒不數)¶
(日文成敘述該詳時謂極筆其略曰八柱承天髙明之/位列四時成嵗亭育之功全後數日果遣使取本以為)¶
(辭未周宻欲加刪改姚氏諸子乃引使者視其碑乃告/以奏御使者復命張悔恨撫膺曰死姚崇能筭生張說)¶
(吾今日方知才/之不及逺矣)度時舞數(楊纂為吏部侍郎/度時舞數以自進)隨方制變¶
<pb:KR3k0008_WYG_026-26a>¶
(張獻誠為政寛裕/有機略隨方制變)得匿名書内鞾中(王鍔善任數待下/在淮南時嘗得匿)¶
(名書内鞾中俄取它書焚之人信其無名者/異日因小罪并以所告窮驗衆以為神明)諷劉𤣥佐¶
(韓滉劉𤣥佐不朝帝宻詔滉曰宜早見天子不可/使夫人白首與新婦子孫填宫掖也𤣥佐泣悟)言祿¶
山反狀(韋見素同平章事明年祿山表請蕃将三十二/人代漢将帝許之見素不恱謂國忠曰言祿山)¶
(反暴天下又以蕃代漢難将作矣國忠不應見素曰知/禍之芽不能防見禍之形不能制焉用彼相毎進見未)¶
(嘗不為帝状之帝不内/其語未幾祿山果反)機辯横生(鄭注守澄與語機辨/横生鈞達其意恨相)¶
(見/晚)辯對縱横(皆合旨要又言辭敏速還同宿構/馬上即成曽無㸃竄薛收舊史)智數敏¶
給(李懐/光)人服其敏(楊纂從子昉武后時為肅機宇文化/及子訴治先䕃昉方食未即判遽曰)¶
<pb:KR3k0008_WYG_026-26b>¶
(肅機而未食庸知天下有寃而求食乎昉怒取/牒署曰父弑隋主子訴隋資可乎人服其敏)思致華¶
敏(劉禕之擢中書侍郎方是時詔令叢繁/禕思致華敏裁可占授少選可待也)屬文敏無留¶
思(韋承慶掌天官選属文敏無/留思雖大詔令未嘗著藁)為祝成不淹頃(李嗣真/高宗東)¶
(封還詔贈孔子太師命有司為祝司文郎/中雷少頴文不稱旨更命嗣真成不淹頃)闇誦六經日¶
數千言(劉廼少警穎闇誦/六經日數千言)敏於占對(高士廉觀書一見/輒誦敏于占對)¶
口記徒籍千人無差(顔春卿調犀浦主簿嘗送徒于州/亡其籍至廷口記物色凡徒籍千)¶
(餘人長史陸/象先異之)呼指無悮(崔涓性開敏為兖刺史受署未/盡識卒吏乃以紙各署姓名傳)¶
(襟上過前一閱後數/百人呼指無悮本傳)厮竪一閱輒記姓名(李畬遇事蠭/鋭雖厮竪一)¶
<pb:KR3k0008_WYG_026-27a>¶
(閱輒記/姓名)士卒居人一見無不識(張廵守睢陽士卒居人/一見問姓名其後無不)¶
(識/)官萬貟未嘗忘姓氏(李敬𤣥性彊記雖官萬/貟遇諸道未嘗忘姓氏)一覽誦¶
千言有若素習(公在兩臺有送别四韻詩四十餘首令/公誦之一遍倒覆之遂不錯一字其敏)¶
(悟也如此韓休/蘇頲文集序)條神䇿軍建置本末(蒋乂遷起居舍人/㑹詔問神䇿軍建)¶
(置本末中書討求不獲時集賢學士甚衆悉亡以對乃/訪又又條據甚詳宰相高郢鄭珣瑜嘆曰集賢有人哉)¶
(明日詔兼/判集賢院)五十年有聖人出(孫思邈隋文帝輔政以國/子博士召不拜宻語人曰)¶
(後五十年有聖人出吾且/助之太宗初召詣京師)吾孫為屬吏(孫處約嘗以諸/子見思邈曰俊)¶
(先顯侑晚貴佺福在執兵後皆騐太子詹事盧齊卿之/少也思邈曰後五十年位方伯吾孫為属吏願自爱時)¶
<pb:KR3k0008_WYG_026-27b>¶
(思邈之孫溥尚未生及溥/為蕭丞而齊卿徐州刺史)倚冰山(楊國忠權傾天下四/方之士争詣其門陜)¶
(州進士張彖力學有大名志氣高大未嘗低節于人人/有勸彖令修謁國忠可圗榮顯彖曰爾軰以楊公之勢)¶
(倚靠如山以吾所見乃冰山耳或皎日大明之際則此/山當悮人矣後果如其言時人美其先見開元天寶遺)¶
(事/)千里外猶對面語(房𤣥齡高祖曰若人機識是宜委/任毎為吾兒陳事千里外猶對面)¶
(語/)¶
　　　信(九/)¶
白大信不約　小信未孚　人未知信(末宣/其用)信以守禮¶
　失信不立　信以接事　小所以事大(信/也)仗徳莫如¶
<pb:KR3k0008_WYG_026-28a>¶
信　言以出信(敦信/書)匹夫一為不信(猶不/可也)可復之言(信/近)¶
(於義言/可復也)車無輗軏(子曰人而無信不知其可也大車/無輗小車無軏其何以行之哉)用¶
情(上好信則民/莫敢不用情)著誠(去偽禮/之經也)作大事(不以信未/嘗可也)寡信(輕/諾)¶
(必寡/信)國寶(信國之/寶也)信人之所庇　言要　争端　好信¶
不好學(其蔽/也絞)伐原示信(晉文/公)二三其徳(不/信)信及豚魚¶
闕而不立(寧去/兵食)失則何行(譬無/輗軏)守約(推/誠)忠信以為寶(以/為)¶
(甲/胄)是曰行先(不為/人下)君之所司也名以出信(名位不愆則/為民所信)¶
信以行義(義以成命小國所望而懐也信不可/知義無所立四方諸侯其誰不解體)信以守¶
<pb:KR3k0008_WYG_026-28b>¶
器(動則不失信/則車服可保)節以誠著(名以/信聞)子路之言(傳千乗之國/不信其盟而)¶
(信子路之/言言誠信)季布之諾(諺曰黄金百斤/不如布之一諾)澶淵之㑹(卿不書/不信也)¶
(夫諸侯之上卿㑹/而不信寵名皆棄)文子不為人下(趙文子能敦信/不為人下也)孔㐀¶
去食(不得已而去於斯二者何先曰/去食自古皆有死人無信不立)子路無宿諾(慎于/信也)¶
退三舍(晉文公與楚戰退三/舍以報其徳守信也)冒雨赴期(魏文侯與虞人/期獵雨甚文侯)¶
(曰與人期不可失/信乃冒雨而赴也)吳起終日不食(吳起與故人期食不/至起終日不食來乃)¶
(食/)郭細侯竹馬之期(郭伋字細侯行縣有童兒騎竹馬/迎曰聞使君來喜故迎問伋何日)¶
(廻伋與之期及廻先期/不入留一日以示信也)范巨卿雞黍之㑹(范巨卿張元/伯千里為雞)¶
<pb:KR3k0008_WYG_026-29a>¶
(黍之㑹及期果/至登堂拜母)尾生抱橋而死(與女子/期也)匹夫匹婦自經¶
於溝瀆(子曰匹夫匹婦之為諒也/自經於溝瀆而莫之知也)信士分財(文子曰使/信士分財)¶
(不如定分而探籌何則有心/者之平不如無心者之平)晉侯存信去原(晉侯圍原/命三日之)¶
(粮原不降命去之曰信人/之所庇得原失信云云)子木棄信(不及/三年)巨卿赴期(無/差)¶
(千/里)進徳(易曰忠信所/以進徳也)人之所助(者信/也)信以結人　周仁¶
之謂信復言非信也(言無善惡而必/復之非義信也)不欺之臣(公羊曰/區區宋)¶
(國猶有不/欺之臣)修辭立誠(易曰閑邪存其誠修/辭立誠所以居業也)不勉而中(誠/者)¶
(不勉而中/不思而得)相在爾室尚不愧于屋漏(著誠/之義)小人閒居為¶
<pb:KR3k0008_WYG_026-29b>¶
不善無所不至見君子而後厭然掩其不善而著其善¶
人之視己如見其肺肝然誠於中形於外故君子必慎¶
其獨　茍無(盟/信)信以發志　茍信不繼(盟無/益也)言忠信(行/篤)¶
(敬/)忠信(禮之/本也)忠信之人(可以/學禮)臣能承命(為/信)信於民(未施/信于)¶
(民而民/信之矣)情欲信　信而後勞其民　信而後諫(未信則/以為謗)¶
(己/也)信之所勸者(信/也)積善之應(傳子曰管寧在遼東三十/七年歸海中遇暴風船沒)¶
(惟寧船自若時夜晦暝望見火光趣之得島島無/居人又無火燼行者咸異皇甫謐曰積善之應也)耿恭¶
拜井(後漢耿恭字伯宗守疎勒城城中無水/穿井十丈無水恭整衣冠拜井泉涌出)神告亭崩¶
<pb:KR3k0008_WYG_026-30a>¶
(晉徐苗有志行常宿亭舍有/神告曰亭欲崩遽走出得免)恥費輕實(恥為辭/費也禮)踐言諾¶
責(與其有諾責/寧有已怨也)茍欲全吾言安得全吾身(史/)要盟無質¶
(禮子曰負蒲/人之盟云云)大道既隠(小信/未孚)稱以行權(爾雖/有說)謂之守信¶
(吾則/不知)節以名聞(名以/信聞)蘇秦以百詐成一信(淮南/子云)孔上不¶
信則無以使下下不信則無以事上(魏徴陳事曰上不/信則無以使下下)¶
(不信則無以事上/信之為義大矣)疏曰(貞觀之初求士如渇賢者所舉/即信而任之取其所長常恐不)¶
(及比來由心好惡以衆賢舉而用以一人/毁而棄雖積年任而信或一朝疑而斥)為國保於誠¶
信(又陳事曰為國基於徳禮保于誠信誠信立則下無/二情徳禮形則逺者來格故徳禮誠信國之大綱不)¶
<pb:KR3k0008_WYG_026-30b>¶
(可斯須廢也傳曰君使臣以禮臣事君以忠自古皆有/死人旡信不立又曰同言而信信在言前同令而行誠)¶
(在令外然則言而不行言不信也令而不從/令不誠也不信之言不誠之令君子弗為也)信為萬事¶
本(百姓所歸禇遂/良論延陀請婚)信者疾偽(陳子昻謂/信者疾偽)以信質偽勢不¶
相和(同/上)强循遇人盡信不疑　雨雪與相期(蕭至忠少/與友期諸)¶
(路㑹雨雪人引避至忠曰寧有與人/期可以失信卒友至乃去衆歎服)推誠待士(李愬沉/鷙務推)¶
(誠待士故能張其卑弱而/用之賊來降輒聴其便)人之所助在信信之所本在¶
誠(陸贄帝曰朕豈不推誠哉然顧上封者惟譏斥人短/長類非忠直往謂君臣一體故推信不疑至憸人賣)¶
(為威福今兹之禍推誠之敝也贄曰人之所助在信信/之所本在誠一不誠心莫之保一不信言莫之行故聖)¶
<pb:KR3k0008_WYG_026-31a>¶
(人重/焉)開心待人(南霽雲至睢陽與張廵計事退謂人曰/張公開心待人真吾所事也遂留廵所)¶
精慤而誠(孔述睿貞元四年帝念平涼之難尤惻怛/以述睿精慤而誠故遣持祠具稱詔臨祭)與¶
人期雨雪虎狼不避(陸/羽)奚偽(誠信/喜之)披心示誠(李尚隠再/選河南尹)¶
(論議皆披/心示誠)厮䜿待以誠信(曹華至厮䜿必待/以誠信人以為難)不負約(元/徳)¶
(秀/)信者美徳(且夫信者美徳也秦繆尚之/而賢臣莫贖劉禹錫論書)有死無二者¶
信(盧藏用/紀信碑)魯陽廻日鄒子動天(更無有他只在誠信/代李石與劉稹書)受¶
君命至於觸槐(賊入趙孟之門者覩其盛服将朝不忘/恭敬悔受君命至於觸槐所以知其不)¶
(為患也向使趙孟未闢寢門尚安衽席思變計之數無/肅敬之容為盗者必激其怒心増其勇氣焉得保其首)¶
<pb:KR3k0008_WYG_026-31b>¶
(領哉推是而言人不/可不誠矣窮愁志)相欺也為之符璽斗斛權衡以信¶
之(韓/文)民性多妄聖人𨗳之以其信(皮日休/鹿門書)信慤然之謂¶
也(故居于土宋/子嵩化書)智有誠實之謂信(同/上)誠切(李綘嘗因浴/堂北廓奏對)¶
(極論中官縱侈方鎮進獻之事憲宗怒厲聲曰卿所論/奏何大過耶絳前論不已曰臣所諌論于臣無利是國)¶
(家之利憲宗見其誠/切改容慰喻舊唐書)¶
　　　仁(十/)¶
白仁者天下之表　親為國寶(為仁善鄰/國之寶也)神福仁(而禍/滛)¶
體仁(足以/長人)仁之本與　仁者安仁(智者/利仁)君子去仁(惡乎/成名)¶
<pb:KR3k0008_WYG_026-32a>¶
仁者樂山　仁者静　仁者夀(知者/樂)可謂仁之方　仁¶
逺(乎/哉)為仁(由/己)仁者(不/憂)甚於水火(民之于仁也甚于水火/水火吾見蹈而死者未)¶
(見蹈仁而/死者也)蹈仁(同/上)當仁(不讓/于師)有仁義(大道/廢)仁者(漢書仁/者百行)¶
(之/宗)稱曰用權(爾雖/有說)謂之仁徳(吾則/不知)上仁為之(而有以/為老子)三¶
月不違仁(囘也三月不違仁其餘/則日月至焉而已矣)克寛克仁(民罔常懐/懐于有仁)¶
達徳(仁者天下/之達徳)仁者必有勇(勇者不/必有仁)宣尼訓人一日能¶
用其力(子曰有能一日用其力于/仁矣我未見力不足者)顔子好學三月不違¶
其心(見上/注)仲尼曰臧文仲不仁者三(下展禽廢六/闗妾織蒲)違仁¶
<pb:KR3k0008_WYG_026-32b>¶
(君子無終食/之間違仁)求仁得仁(伯夷叔齊/不食周粟)無求生以害仁(有殺/身以)¶
(成/仁)好仁不好學(其蔽/也愚)仁親以為寶(舅犯曰人無以為寶/仁親以為寶注云仁)¶
(親行/仁也)仁之為器(子曰仁之為器重其為道逺/舉者莫能勝行者莫能致也)與仁(子罕/言利)¶
(與命/與仁)若聖與仁(則吾/豈敢)仁則吾不知也　仁以自衛(家語/古之)¶
(君子以/仁自衛)惻隠之心(孟子曰有惻隠之心仁/也無惻隠之心非人也)仁而不武(無/能)¶
(逹/也)里仁(為/美)處仁(擇不處仁/焉得智)依於仁(游于/藝)天下歸仁(一日/克己)¶
(復禮天下/歸仁焉)仁有三與仁同功而異情(有安仁有利仁/有勉彊為仁)仁¶
之難成久矣　君子而不仁者有矣夫(未見小人/而仁者)人而¶
<pb:KR3k0008_WYG_026-33a>¶
不仁(如禮/何)其仁不足稱也(舅犯見利不顧其/君其仁不足稱也)放麑(董仲/舒春)¶
(秋决獄曰君獵得麑使大夫持以歸大夫道見其母隨/而鳴感而縱之君慍議罪未定君病恐死欲託孤㓜乃)¶
(覺之大夫其仁乎遇麑以恩况人/乎乃釋之以為子傅於議何如)又(淮南子孟孫獵得/麑使秦巴持歸烹)¶
(之其母隨而啼巴不忍去之孟孫怒逐秦巴西居一年/取為子傅曰夫一麑猶不忍况人乎董仲舒曰君子不)¶
(麛不卵大夫不諌使持歸非也然/而中感母恩難廢君命徙之可也)力行近乎仁(禮/)不背¶
本(范子曰不背本仁也不忘舊信也無私忠也尊君敏/也仁以接事信以守之忠以成之敏以行之事雖大)¶
(必/濟)取數多者(仁/也)田子方養老馬孔仁者有勇(段秀實賛/曰栁宗元)¶
(曰太尉為人常低首拱手行歩言氣卑弱未嘗以色待/物視之儒者也遇不可必其志决非偶然者宗元不妄)¶
<pb:KR3k0008_WYG_026-33b>¶
(許人諒其然也非孔子/所謂仁者必有勇乎)臨事或折正(韓休蕭嵩以休柔/易故薦之休臨事)¶
(或折正嵩嵩不能平宋璟聞之/曰不意休能爾仁者之勇也)仁恩溥博(郝處俊帝曰/朕昔從幸未)¶
(央宫羣仗既過有横刀伏草中者先帝斂轡却謂朕曰/事發當死者數十人汝可命出之史臣惟敘此為實處)¶
(俊曰先帝仁恩溥博類非一臣之弟處傑被擇供奉時/有三衛誤拂御衣者懼甚先帝曰左右撫御史我不汝)¶
(罪/)有仁心下懐其恩(楊晟王建使王宗裕圍晟晟有仁/心下懐其恩雖城中食盡無叛者)¶
博愛之謂仁(韓愈/原道)忘生從道者仁(盧藏用/紀信碑)以仁厚蓄生¶
人(栁宗/元啟)本柔仁而立極(佩韋賦尼丘戮齊而誅/夘兮本柔仁而立極)柔仁博¶
愛之道洽乎鰥婺(同/上)民性多暴聖人𨗳之以其仁(皮日/休鹿)¶
<pb:KR3k0008_WYG_026-34a>¶
(門/書)徳出之為仁(宋子嵩/化書)仁者發生之謂也(故居于/木同上)¶
　¶
　¶
　¶
　¶
　¶
　¶
　¶
<pb:KR3k0008_WYG_026-34b>¶
　¶
　¶
　¶
　¶
　¶
　¶
　¶
　白孔六帖卷二十六¶
