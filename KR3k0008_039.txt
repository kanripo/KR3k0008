# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.659614
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷三十九
<pb:KR3k0008_WYG_039-1a>¶
欽定四庫全書¶
　白孔六帖卷三十九　　唐　白居易　原本¶
　　　　　　　　　　　宋　孔　傳　續撰¶
　　表奏(一/)　　　　　對見(二/)¶
　　對問(三/)　　　　　諌諍(四/)¶
　　　表奏(一/)¶
白上聞(上言/上陳)白奏　青蒲(伏青蒲/奏事)起草字誤(漢石建為/郎中令奏)¶
(事事下建讀之驚曰馬與尾/五今乃四不足一獲譴死也)章奏(漢陳湯字子公常受/人金錢作章奏卒以)¶
<pb:KR3k0008_WYG_039-1b>¶
(此/敗)削藁(漢孔先時有/所言輙削藁)持被覆之(後漢馮豹字仲文為尚/書郎忠勤不懈每奏事)¶
(未報嘗俯伏省閣或從昏至明肅宗聞/而嘉之使黄門持被覆豹敕令勿驚之)削本草(後漢樊/宏靡卿)¶
(所上便宜及陳得失/輙手自書冩削本草)毁草(後漢皇甫嵩義真前後上表/陳諌有損益者五百餘事皆)¶
(手書毁草不/宣扵外也)焚草(魏志荀彧文若以書陳事臨薨焚/其草故竒䇿宻謀不得盡聞也)又¶
(魏志陳羣長文宻陳得失毎上封事/輙削其草時人及子弟莫能知之)又(晉羊祜叔子嘉/謀讜議皆焚其)¶
(草故世莫/能聞之)私竊其草(漢師丹仲公議改幣丹使吏書奏/吏私竊其草丁傳聞之告丹上封)¶
(事行道持其/書遂䇿免丹)漢汲黯字長孺(奏事上時在武帳不冠見/黯起避使人可其奏其見)¶
(敬憚/如此)敗章(吴志太史慈字子義任郡曺吏與州有隙曲/直未分以先聞者為善時州章已去郡曺恐)¶
<pb:KR3k0008_WYG_039-2a>¶
(後之求可使者慈年二十一以選行晨夜取道到洛陽/城詣公車門州吏始米慈謂曰章題得無誤乎取視之)¶
(因以刀截敗之州吏大呼曰敗我章慈將至車門與語/曰向君不以章相與吾亦無因得敗之是為吉凶禍福)¶
(等耳吾不獨受罪若黙然俱去可以存易亡吏/亡去慈既出城因遁還通郡州章遂受其短)周禮宰¶
夫以諸臣之復萬人之逆(注逆反迎受王命復謂朝廷/奏事自上而不逆謂上書也)¶
(御僕吏之逆/萬人之復)條對急變聞(急/事)去副封(魏相奏去副封以/防壅蔽副封謂副)¶
(本也以所上事一本/與尚書謂之副封)壅於上聞　程奏　巧為奏　自¶
决　露草䟽舉(賈/誼)草章　草奏　不及奏(蕭何守關中/事有不及奏)¶
(即以便宜/施行之)太守請自奏事(漢京房出為太山太守奏請/無屬刺史得自乗傳奏事上)¶
<pb:KR3k0008_WYG_039-2b>¶
(初許之房論石顯五鹿充宗而上封事曰辛巳霧氣復/乗太陽侵己邜庚辰間必有隔絶臣不能乗傳奏事也)¶
聴之忘倦(馬援善談說毎奏事/上聴之而忘倦也)露章(漢何武君公遷揚/州刺史所舉奏千)¶
(石必先露章服罪者為虧除/免之其不伏者極法奏之)矜伐(㕁詵對晉武帝曰臣/舉賢良對䇿第一猶)¶
(桂林一枝崑山片玉侍中/奏免詵官帝曰吾與戯耳)為定奏章(丞相𤣥成言朱雲/暴虐雲上䟽自訟)¶
(陳咸為/定奏章)議所奏事(趙充國翁孫每奏事上輙下其奏議/臣初是充國計者什三中什五最後)¶
(什/八)孔焚藁(髙士亷奏議未嘗不/焚藁家人無見之者)削藁(戴胄所敷奏時政/得失咸有可觀奏)¶
(已即削藁/秘外莫知)焚(馬周疾甚取所上章奏悉焚之曰管/晏暴君之過取身後名吾不為也)作章¶
攬筆而具(蘇味道吏部侍郎裴行儉才之㑹征突厥引/管書記裴居道為左金吾衛將軍倩味道作)¶
<pb:KR3k0008_WYG_039-3a>¶
(章攬筆而具/閑徹清宻)削諸武封(岑羲為中書舎人中宗時武三/思用事敬暉欲上表削諸武封)¶
(王者衆畏三思不敢為/草獨羲為之詞誼勁切)數上書勸帝願無輕敵久事外¶
夷(房元/齡)上封者欲加譙黜(魏徴時上封者衆或不切事/帝厭之欲加譙黜徴曰古者)¶
(立謗木欲聞已過封事其謗木之遺乎陛下思聞得失/當恣其所陳言而是乎為朝廷之益非乎無損於政帝)¶
(恱皆勞/遣之)論事先白長官(顔真卿時元載多引私黨畏羣/臣論奏乃紿帝曰羣臣奏事皆)¶
(挾讒毁請毎論事先白長官真卿上䟽云陛下/聞見止於數人耳目天下之士方鉗口結舌)草遺奏¶
(令狐楚鄭儋繼鎮大原引掌書記至判官徳宗喜文毎/省大原奏必能辨楚所為數稱之儋暴死不及占後事)¶
(軍大讙將為亂夜十數騎挺刃邀取楚使草遺奏諸将/圜視楚色不變秉筆輙就以徧示士皆感泣一軍乃安)¶
<pb:KR3k0008_WYG_039-3b>¶
(由是名/益重)疾甚自力為奏謝天子(其為文於牋奏制令尤/善每一篇成人皆傳諷)¶
(疾甚自力為奏謝天子召門人李商隱曰吾氣魄且盡/可助我成之其大要以甘露事誅譴者衆請霽威普見)¶
(照洗辭皆曲盡/無繆脫同上)奏議待羣署乃得上(崔羣數陳讜言憲/宗嘉納因詔學士)¶
(凡奏議待羣署乃得上羣以禁宻之言人當自陳一為/故事後或有惡直醜正則它學士不得上言矣固辭見)¶
(羣本/傳)頗用古言(鄭餘慶奏議頗用古言如仰給縣官馬/萬蹄有司不曉何等語人訾其不適時)¶
無遺奏(裴度薨帝怪無遺奏勑家人索/之得半藁以儲貳為請無私言)草奏皆意所不¶
及(張嘉真補平鄉尉生事免長安中御史張循憲使河/東事有未決病之問吏曰此頗有佳客乎吏以嘉真)¶
(對試命草奏皆意所未及它日武后以/為能循憲對皆嘉真所為因請以官讓)疊署二封(李澄/毎上)¶
<pb:KR3k0008_WYG_039-4a>¶
(章必疊署二封/士大夫笑其野)腕可斷表不可為(黄巢據荆南脅李迢/草表報天子迢曰吾)¶
(腕可斷而表不/可為巢怒殺之)置書左右(裴耀卿為濟州刺史會天子/東廵帝謂張說曰裴耀卿上)¶
(書數百言至曰人或重擾則不足以告/成朕置書左右以自戒此其愛人也)遺表(顔真卿李/希烈拘送)¶
(真卿蔡州真卿度/必死乃作遺表)囊封奏事(韓全誨張彦宏及彦弼合/勢恣暴中官倚以自驕帝)¶
(不平有斥逐者皆不肯行徹固請盡誅之全誨/彦宏見帝祈哀帝知左右漏言始詔囊封奏事)批監軍¶
表(梁守謙為院使見錢徽批監軍表/語簡約嘆曰一字不可益邪衘之)表責太重(于頔誣/劾鄧州)¶
(刺史元洪朝廷不欲重違為流端州命中人護送至/棗陽頔遣兵劫洪還拘之表責洪太重改吉州刺史)言¶
甚淺鄙(司空頲張彦之亂命判官王正言草奏詆斥梁/君臣正言素不能文辭又為兵刃所追流汗浹)¶
<pb:KR3k0008_WYG_039-4b>¶
(背不能下筆彦怒推正言下榻詬曰鈍漢辱我顧書吏/問誰可草奏者即言頲羅王時書記乃馳騎召之頲辭)¶
(兵劫其衣以敝服蔽形而至見彦長揖神氣自若揮筆/成文而言甚淺鄙彦以其易曉甚喜即給以衣服僕馬)¶
(遂以為德倫判官後/權軍府事五代史)帝狩奉天李懷光率所部犇命(李/懷)¶
(光帝狩奉天李懷光率所部犇命將抵奉天前遣禆將/詔以蠟韜表隨賊攻城叩壘呼曰吾朔方使也縋而上)¶
(比登身被數十矢帝被圍急聞之/喜即持詔大號城上人心乃安)刳肝以為紙瀝血以¶
書辭(歸彭城我欲進短䇿無由至丹墀刳肝以為紙瀝/血以書辭上言陳堯舜下言引龍䕫言詞多感激)¶
(文字少葳蕤一讀已自怪再尋良自疑食芹雖/云美獻御固已癡緘封在骨髓耿耿空自竒)明朝有¶
封事(杜宿左省明朝有/封事數問夜如何)為今體章奏(李啇隠能為古文/不喜偶對從事令)¶
<pb:KR3k0008_WYG_039-5a>¶
(狐楚幕能章奏遂以其事授商隱自是始/為今體章奏博學強記下筆不能自休)兩章對秋月¶
一字階華星(杜甫同元使君春陵行兩章對秋月一/字階華星致君唐虞際純朴憶大庭)草¶
奏七卷(唐權德輿陸宣公翰苑集序潤色之餘論思獻/納軍國利害巨細必陳則有草奏七卷覽公之)¶
(奏則知公/之為臣也)寫宣(王起帝嘗以疑事令使者口質起具牓/子附使者上凡成十篇號曰冩宣本傳)¶
陳事者悉上封(太宗本紀貞觀元年五月癸丑勑中書/令侍中朝堂受訟辭有陳事者悉上封)¶
　　　對見(二/)¶
白晝日三接　揚于王庭　書思對命(禮史進/象笏)對揚天¶
子休命　造辟而言(辟君/也)詭辭而出(穀梁/言上)造膝(諌/事)不可¶
<pb:KR3k0008_WYG_039-5b>¶
書傳(史范/睢)天威不違顔咫尺(傳/)龍顔　君召　謂上為¶
君(漢夏侯勝質朴守正簡易無威儀見時謂/上為君誤相字於上前上以是親信之)衣褐見(漢/虞)¶
(將軍與婁敬解衣敬曰衣/帛衣帛見衣褐衣褐見)延問進讀羣書(班游於/上前)約背¶
(漢公孫宏嘗與公卿議至上前更背之汲/黯曰齊人多詐始與臣等議而今背之)忘食(張湯毎/朝奏事)¶
(天子日旰食丞相充位/而已事皆决於湯也)庭詰(汲黯庭詰公孫/宏曰齊人多詐)敷奏(書/)有¶
度(漢霍光子孟毎出入/下殿進止有常度)長者之言(後漢詔問光禄勲劉/琨曰前在江陵反風)¶
(滅火後守宏農虎北渡河行何徳政而致此琨/曰偶然耳左右笑其質訥帝嘆曰乃長者之言)應諾(魏/游)¶
(楚為隴西太守以功封侯引上殿不習朝覲被詔登不/知儀式帝令侍臣滿中賛引呼隴西太守前楚當言唯)¶
<pb:KR3k0008_WYG_039-6a>¶
(不覺大應諾/帝笑勞免之)有疾(魏志鍾繇元常有疾拜起不得時華/歆亦以髙年疾病朝見皆便載輿虎)¶
(賁輿上殿就坐自是/三公有疾以為故事)醉睡(後漢劉寛文饒毎引見帝令/寛講經寛嘗於坐被酒睡伏)¶
(帝問太尉醉耶寛對曰臣下不/敢醉但任大責重憂心如醉也)醉靣折(後漢馬武子張/為人嗜酒濶達)¶
(敢言時醉在御前靣折同列言/其長短帝故縱之以為樂也)盤辟雅拜(漢何武舉方/正士召見盤)¶
(辟雅拜有/司劾失舉)漏洩(夏侯勝常見出道上語上聞讓勝勝曰/陛下所言善故揚之堯言布於天下至)¶
(今見誦臣以為/可傳故傳之也)堯言(見上/注)孔見内殿以簾自障(張嘉真/武后召)¶
(嘉真見内殿以簾自障嘉真儀止秀偉奏對偘偘后異/之因請曰臣草茅之人未覩朝廷儀陛下過聽引對禁)¶
(近今天威咫尺若隔雲霧恐君臣之道有/未盡也后曰善詔上簾引拜監察御史)神氣爽徹占¶
<pb:KR3k0008_WYG_039-6b>¶
對有序(源乾曜自梁州都督召/見神氣爽徹占對有序)踰月不得見(宗室巨拜/夷陵太守)¶
(安禄山陷東京𤣥宗方擇將師張垍言巨有謀可屬大/事召至京師楊國忠忌之謂人曰小兒詎可使對天子)¶
(踰月不得見帝知之召入禁中對合/㫖帝大恱勑宰相與語久不得罷)外官奏事顔色不¶
接間因所短詰其細過(魏徵陳十漸在貞觀初遇下有/禮羣情上達今外官奏事顔色)¶
(不接間因所短詰其細過雖有忠/欵而不得申此不克終八漸也)下有所陳當不時上¶
(李遜故事天子以畸日聴政對羣臣遜奏陛下求治而/下有所陳當不時上豈宜限以日如是畢歳得望天子)¶
(者幾何憲/宗恱從之)雙日開延英(張茂昭為節度使至京師/雙日開延英對五刻罷)召(陳/子)¶
(昂武后竒其才召見金華殿子昻貌柔/野少威儀而占對慷慨擢麟臺正字)毋拜(白敏中懿/宗立召拜)¶
<pb:KR3k0008_WYG_039-7a>¶
(門下侍郎數月足病不任謁俾對便殿毋拜右補闕王/譜奏言敏中病四月陛下坐朝與他宰相語不三刻安)¶
(暇論天/下事)詔延英坐日許百司長官二員言闕失謂之廵¶
對(薛珏為京兆尹是時韋彤為萬年令珏使彤禁鬻賣/民苦之徳宗怒奪玨彤俸帝疑下情不逹因詔延英)¶
(坐日許百司長官二/貟言闕失謂之廵對)以軍務對者見不以時(陸贄帝又/問贄事切)¶
(於今者贄勸帝羣臣參日使極言得失若以軍務對者/見不以時聽納無倦兼天下之智以為聰明帝曰朕豈)¶
(不推誠然顧上封者惟譏斥人短長類非忠直往謂君/臣一體故推不疑至憸人賣為威福今兹之禍推誠之)¶
(敝/也)不待日召見(張建封貞元四年拜徐泗濠節度使/十三年來朝帝不待日召見延英殿)欲¶
一識卿面(張萬福大厯三年召見代宗曰欲一識卿面/且将以許杲累卿萬福辭謝因前曰陛下以)¶
<pb:KR3k0008_WYG_039-7b>¶
(一許杲召臣如河北諸將叛欲屬何人帝笑曰姑為/我了杲事且當大事乃拜和州刺史兼行營防禦使)御¶
小延英召對(苗晉卿拜侍中時年老蹇甚乞間日入政/事堂帝優之為御小延英召對宰相對小)¶
(延英自/晉卿始)始見軒陛(元結史思明攻河陽帝將幸河東召/結詣京師問所欲言結自以始見軒)¶
(陛拘忌諱恐言不悉/情乃上時議三篇)五刻罷(李吉甫還秉政入/對延英凡五刻罷)與六學¶
士對便殿(桞公權嘗與六/學士對使殿)諭遣(陳京帝疑京為忌者中/傷中人問賚相繼後對)¶
(延英帝諭遣京沮駭/走出罷為秘書少監)當時上紫殿不獨卿相尊(杜甫往/昔武皇)¶
(后臨軒御乾坤多事盡儒冠墨客/謁雲屯當時上紫殿不獨卿相尊)詔百官以次轉對(李/琪)¶
(又建言入閣有侍制次對官論事而内殿起居一時而/退欲有言者無由自陳非所以數見羣臣之意也明宗)¶
<pb:KR3k0008_WYG_039-8a>¶
(乃詔起居日有言事許出行自陳又/召百官以次轉對五代史五十四)不以時請對(盧文/紀是)¶
(時天下多事廢帝數以責文紀文紀因請罷五日起居/復唐故事開延英兾得從容奏議天下事廢帝以謂五)¶
(日起居明宗所以見羣臣也不可罷而便殿論事可以/從容何必延英因詔宰相有事不以時詣閣門請對五)¶
(代史五/十五)迎謁于道(崔渙出為巴西太守𤣥宗西狩迎謁/于道帝見召奏以為明治體恨得之)¶
(晚/)每延英對宰臣率漏下十一刻(文宗即位銳意於治/毎延英對宰臣率漏)¶
(下十一/刻本賛)輟朝放朝皆用雙日(唐制天子以雙日視朝乃/命輟朝放朝皆用雙日)¶
氣息平均(宣宗坐朝次對官趨至必待氣息平均然後/問事令狐綯擬李逺為杭州上曰常聞李逺)¶
(詩長日惟銷一局棊豈可臨郡哉對曰詩/人之言託此為髙興未必實然幽閑鼓吹)詔書引上殿¶
<pb:KR3k0008_WYG_039-8b>¶
(令弟草中來蒼然請論事詔書引/上殿奮舌動天意杜甫送從弟亞)親望穆穆之光(韓愈/聖徳)¶
(詩序曰與羣臣序立紫/宸殿下親望穆穆之光)¶
　　　對問(三/)¶
白下問(上/陳)清問　不希㫖茍合(漢孔光子夏習漢制上/有所問㨿經而對不希)¶
(旨茍合或不從不疆争/時有所言輙削藁草)據經以對(蜀志譙周允南雖不/預事以儒行見禮待)¶
(訪大議輙/據經以對)咨訪(吴志闞徳澤潤毎朝廷大/議經典所疑輙咨訪之)孔不能對(竇/徳)¶
(𤣥賛圗封禪帝次濮陽問古謂帝邱徳/𤣥不能對許敬宗具道其然帝稱善)失㫖(崔湜帝將/誅蕭至忠)¶
(等召湜示腹心弟澄諌曰上有所問謹無隱/湜不從及見對問失旨至忠等誅湜徙嶺外)辯對益詳¶
<pb:KR3k0008_WYG_039-9a>¶
(程名振轉洺州刺史太宗征遼東召問方畧不合㫖帝/勃然詰之名振辯對益詳帝意解謂左右曰房𤣥齡常)¶
(在朕前見朕嗔餘人色不能主名振生早/未識我一旦誚讓而辭吐不屈真竒士哉)每召與語雖¶
甚倦徙倚軒檻猶數刻罷(韋思謙髙宗賢之毎召與語/雖甚倦徙倚軒檻猶數刻罷)¶
陳治亂所宜(王及善擢魏州刺史武后因延/問朝廷得失及善陳治亂所宜)問外事(陸/元)¶
(方同平章事后常問外事對曰臣備位/宰相大事當白奏民間碎務不敢以聞)選縣令詔問所¶
以安人者(韋濟調鄄成令或言吏部選縣令非其人既/衆謝有詔問所以安人者對凢百人惟濟居)¶
(第/一)問家世及年(温造人奏天子愛其才問造家世及年/對曰臣五世祖大雅外五世祖李績臣)¶
(犬馬之齒三十/有五帝竒之)昬繆失對(竇誕太宗與/語昬繆失對)講天下事(李絳/嘗盛)¶
<pb:KR3k0008_WYG_039-9b>¶
(夏對延英帝汗浹衣綘欲趨出帝曰朕官中所/對惟宦官女子欲與卿講天下事乃甚樂也)延英奏¶
事五六刻乃罷(韋渠牟為諫議大夫毎延英奏對雖大/臣率漏下二三刻渠牟每奏事輙五六)¶
(刻乃罷天/子歡甚)雖數十事未甞書于笏(王播善占奏雖數/十事未嘗書于笏)問¶
除二鎮(陳夷行會以王彦威為忠武節度使史孝章領/邠寕議皆出嗣復及夷行對延英帝問除二鎮)¶
(當否對曰苟自聖擇無不當者嗣復曰若用人盡出上/意而當固善如小不稱下安得嘿然夷行曰比姦臣數)¶
(干權願陛下無倒持太阿以柄授人嗣復曰古者任則/不疑齊桓公器管仲於讎虜豈有倒持意邪帝以其言)¶
(相觸頗/不恱)問天帝異稱(邢文偉載初元年為内史后御明/堂詔文偉發孝經后問天帝異稱)¶
(云何文偉曰天帝一也制曰郊后稷以配天祀文王於/明堂以配上帝奈何而一對曰先儒執論不同昊天及)¶
<pb:KR3k0008_WYG_039-10a>¶
(五方總六天帝后曰帝有六則/天不同稱固矣文偉不得對)問閽以中官方彊不敢¶
對(許康左為侍講帝讀春秋至閽殺吴子餘祭問閽何/人耶康左以中官方彊不敢對帝喜笑罷後觀書蓬)¶
(萊殿召李訓問之對曰古閽寺今宦人也君不近刑臣/以為輕死道孔子書之以為戒帝曰朕邇刑臣多矣得)¶
(不慮哉訓曰列聖知而不能逺陛下/念之宗廟福也扵是内謀剪除矣)軍國大務輙訪(張/說)¶
(每軍國大務/帝輙訪焉)天子欽矚(周墀遷起居舍人帝御紫宸與/宰相語事已或召左右資質所)¶
(宜墀最為/天子欽矚)閑殿曠廷(文粹来鵠聖徳紀頌閑殿曠/廷無君臣諮謀洋溢之言)阻越¶
對揚(同上宰執不正窺伺是忌針棘前後阻越對揚/狼噬虎飡持膏&KR0247;肉盖以多言為己曽不致君)嚴¶
遂髙居未嘗臨問(陸相奏議陛下嚴遂髙居未嘗降旨/臨問羣臣跼蹐趨退亦不列事奏陳)¶
<pb:KR3k0008_WYG_039-10b>¶
(軒墀之間且未相諭/宇宙之廣何由自通)對有理趣(崔珙為嶺南節度使入/對延英文宗訪治道後)¶
(先珙對精亮有理/趣帝咨嗟久之)詳洽(王徽昭宗立見/便殿進對詳洽)敷奏(姜公輔有/髙世之才)¶
(每進見敷奏詳/亮徳宗器之)辭吐華暢(房琯奏冊靈武見肅宗且言/上皇所以傳付意因道當時)¶
(利病箝索虜/情辭吐華暢)占奏俚近(鄭光七年来朝對延/英占奏俚近帝不恱)凡除吏必¶
召見訪問親察其能否(唐文/宗賛)陛下何不以聽朝之餘(時/御)¶
(便殿詔當世賢相與舊徳老臣訪持變扶危之謀求定/傾救亂之術塞隂邪之路屏䙝狎之臣戒其所宜戒憂)¶
(其所宜憂既不得理於前當理扵後/既不得正其始當正其終劉蕡䇿)¶
　　　諌諍(四/)　(直諫/匡諌)　(諷諌/納諌)　(彊諌/拒諌)　(宻諌/謗諌)¶
<pb:KR3k0008_WYG_039-11a>¶
　　　　　　　(不諫友賞諌/諌朋  附)　(諌父母/)¶
白開諌諍之道(闢忠讜/之門)補察(自卿大夫已下皆有父/兄子弟以補察其過)獻¶
可替否(治煩/去惑)有諌而無訕(為人/臣者)諫而無驕　唯木從繩¶
則正后從諫則聖　張良曰忠言逆耳利於行良藥苦¶
口利於病　士季三進及霤(傳/)衮職有闕惟仲山甫補¶
之(詩/)夙夜在公(日月/獻納)出入諷諫(朝夕/論思)上下通情辭親䇿¶
名則將身許危君陷惡(何以/臣為)匡救(其/惡)弼違(舜曰子違汝/弼汝無面從)¶
工執藝事以諌　朝夕納諫以輔台徳(台我/也)况當不諱¶
<pb:KR3k0008_WYG_039-11b>¶
之朝(冝勵勿/欺之節)讜言嘉謀匡其不及　命百官箴王闕¶
過則匡之失則革之(傳/)史為書(書其/得失)瞽為詩(詩以/諷刺)工誦¶
箴諫(工樂人也誦/箴諌之詞)大夫規誨(規正也/誨諫也)士傳言(士卑不得/徑達聞君)¶
(過失傳/告大夫)庶人謗百工獻藝(並左/傳)補闕(正/違)君違不忘諫之¶
以德(臧哀/伯)諍臣七人(天/子)進思盡忠(退思/補過)事君以忠　遂¶
事不諫　為臣不易　一言興邦(三進/及霤)量而後入(禮事/君者)¶
(量而後入不入而後量故上無怨而/下逺罪也謂量其事意可否而後諫)嘉言罔攸伏(書/)司¶
諫(掌紏萬人之/徳朋友之道)保氏(掌諫五惡養/國子以道也)尸諌(史鰌死遺令殯/於階下靈公来)¶
<pb:KR3k0008_WYG_039-12a>¶
(弔問之其子曰父云生不能退彌子瑕進蘧伯玉令/殯於此公乃對殯退彌子瑕進蘧伯玉遂改殯焉)三¶
諫不聴則去驟諫請留將(晉師為楚敗荀桓子請死所/晉侯許之士貞子諫曰不可)¶
(林父社稷之臣也夫其敗如日月之食/何損於明三日晉侯乃使復其位傳)　直諌是以伏¶
死而諌　藥石之言　子曰事君勿欺而犯之(犯顔/諫也)有¶
犯無隱(可犯顔諫也無隱/謂論政得失也)面折廷諍(陳平謂王陵曰面/折  諍我不如君)¶
(安劉氏宗廟/君不如我)廣徳之上樓船(漢薛廣徳為御史大夫直/言極諫上欲御樓船廣徳)¶
(頓首諫上怒廣徳又曰乘/船危就橋安上乃從橋)朱雲之折殿檻(朱雲請上方/斬馬劒斬佞)¶
(臣張禹上怒令将雲下斬之雲攀檻/折後欲理檻上曰勿理以旌直臣)張良逆耳之忠(見/諫)¶
<pb:KR3k0008_WYG_039-12b>¶
(諍/門)杜欽拂心之直　佩刀斷車鞅(建武八年車駕西征/郭憲諫不從乃㧞佩)¶
(刀㫁車鞅光武不從穎川兵起/乃廻駕帝曰恨不用郭憲言)破家為國(魏志衛顗上/䟽曰非破家)¶
(為國殺身成君者誰能犯顔/色觸忌諱建一言開一說也)犯顔逆意　指諫　將表¶
效於公忠(豈敢辭/於戮辱)智在圖危直惟惡訐　盡忠守死(誠/謂)¶
(殺身/之仁)非罪陷刑(是重納/君之惡)直能寤主仁有殺身　盡忠無¶
他(宜將/身許)愛死不諌(何以/臣為)寧違忤以遷善(豈順從/而履危)極言直¶
道辛毗引裾(魏辛毗字佐治文帝欲徙兾州士人十萬/户實河南毗諫帝怒不答起入毗隨而引)¶
(其裾帝怒良久乃出曰佐治卿持我何太急邪/毗曰今徙既失人心又無以食也帝遂徙其半)明主不¶
<pb:KR3k0008_WYG_039-13a>¶
惡切諌以博觀忠臣不避重誅以直諌(漢/書)衆人之唯唯¶
不如一士之諤諤　楚辭云寧正言不諱以危身乎(卜/居)¶
然則忠不陷君亂無立辟(殷人守死雖曰比干之賢/魯史正名終書泄冶之罪)獲¶
罪於天　邦有道危言危行(危厲/也)在於交友猶忠告而¶
導之(矧伊君臣實/惡訐為直者)為人臣者殺其身有益於君則為之¶
(禮/)既非言遜之朝(詎有身/危之慮)實頼有位之士(匡其/不及)繩愆糾¶
繆(革其/非心)頭軔乘輿(後漢申屠剛諌帝出逰/不從以頭軔乗輿乃止)以言取罪¶
臺鍾(景公為臺臺成又欲為鍾晏子曰既築臺/又約民為鐘民必哀以哀為樂非君民也)諫畋(景/公)¶
<pb:KR3k0008_WYG_039-13b>¶
(畋十二日不反晏子曰嬰願有復也遂止之君安野/不安國好獸而惡人無乃不可乎於是罷畋即歸也)諫¶
愛槐(齊景公有愛槐令使守曰犯者刑傷者死晏子諫/曰君享國徳未及於衆而刑辟如危國是不可以)¶
(涖國安民/也遂罷守)吕氏春秋曰(衛靈公大寒鑿池范春曰天寒/起役恐人傷公曰天寒乎哉春)¶
(曰公衣狐裘坐熊席是以不/寒民衣敝衣不補是以寒也)楚荘王攻宋子重諌曰(今/君)¶
(厨肉臭而樽酒敗三軍皆/有飢欲以勝敵不亦難乎)楚靈王坐章華之臺侍御數¶
百隨珠照日羅衣從風(孫叔敖曰昔紂行此而亡今四/境内侵諸侯加兵土地日蹙百)¶
(姓乖離君内/寵無乃甚乎)史髙祖欲以趙王易太子(叔孫通曰太子/仁孝天下皆聞)¶
(之吕后與陞下攻苦食淡其可背哉必欲廢嫡立庶臣/願先伏誅以頸血汚地帝曰吾直戲耳通曰太子天下)¶
<pb:KR3k0008_WYG_039-14a>¶
(本本一揺天下振動/奈何以天下為戲)漢書上幸甘泉因留射獵(薛廣徳/諌曰關)¶
(東困極民流陛下日撞亡秦之鐘聴鄭衛之樂臣誠悼/之今士卒暴露從官勞倦陛下亟反宫與百姓同憂樂)¶
(天下/幸甚)漢郅都景帝時為中郎敢直言面折大臣於朝堂¶
(從幸上林賈姬在厠野彘入厠上遣郅都不行上欲自/持兵殺之都伏上前曰一姬死復一姬進天下所有寧)¶
(賈姬乎雖陛下自輕奈宗廟何太后何上還彘/亦不傷姬太后聞之大喜賜金百斤上賜百斤)説苑楚¶
莊王築層臺延袤百里(諌者七十二人有諸御而入諫/曰昔虞不用宫之竒而晉并之)¶
(曺不用僖負羇而宋并之吴不用子胥而越并之桀殺/關龍逢而湯得之紂殺比干而武王得之遂趍出遽追)¶
(之曰吾用子之諌先諌者不足動寡人之/心至死出令曰能入諌者吾以為兄弟也)漢武故事曰¶
<pb:KR3k0008_WYG_039-14b>¶
汲黯諫曰(陛下愛才樂士求之無倦比得勞心苦神而/盡其用輒已殺之以有限之士資於無已之)¶
(誅陛下將/何以為治)謝承後漢書曰陳蕃諫桓帝曰(當今之世三/空田野空朝)¶
(廷空倉庫空兵戎戢四方離散是/陛下憔悴毁顔坐而待旦之時也)說苑晉靈公造九層¶
之臺費用千億令諌者死(荀息曰臣能累十二博棊加/九雞子於上公曰危哉息曰)¶
(復有危於此者九層之臺三年不成男不得耕女/不得織國用空虛戸口減少社稷一滅君何望之)　諷諌¶
主文而譎諌言之者無罪聞之者足以誡　陳古以刺¶
今出入諷諌　為人臣之禮不顯諌(注謂明言君/惡不幾微也)子曰¶
事君欲諌不欲陳(注陳言其/過於外)或以抒下情而通諷諭¶
<pb:KR3k0008_WYG_039-15a>¶
孔子曰諌有五吾從諷　臨食興歎(閻沒言小/人之心)飲酒流¶
涕(晏子為大/臺之役)諷者言非面折事不指陳或義引古今情¶
見辭賦庶為寤主有以興物　箴規(補/察)邦無道則危行¶
言孫(孫順/也)君心有寤(兾擇善/而從之)臣節貴忠(終惡訐/為直者)忠而謀¶
國(既三思/而後行)敏以寤君(亦一言/以為智)下以風刺上　舍肉(穎考/叔食)¶
(舍肉欲/以發問)說苑曰趙簡子舉兵伐謀(有被甲士笑簡子曰/子何笑對曰臣嘗當)¶
(桑之時臣之鄰父與妻俱之田見桑中女因追之不能/還其妻怒而去之臣逺笑其曠也簡子曰伐國是吾曠)¶
(也遂還/師歸)又吴王欲伐荆少孺子欲諌不敢(乃懐丸操彈/於茂苑露沾)¶
<pb:KR3k0008_WYG_039-15b>¶
(衣王曰何沾衣如此曰榆上有蟬髙居而鳴不知螳蜋/委身向前捕螳蜋不知黄雀引頸欲啄黄雀又不知彈)¶
(在其後皆務前不/顧後患王乃罷)蜀志曰(大旱禁醸吏於人家索得醸/具欲令與作酒同罪簡雍從)¶
(先主逰見一男子行道曰彼人欲行滛何不捉先主/曰卿何知曰彼有滛其與醸具同先主大笑而原之)新¶
序曰(趙簡上羊坂羣臣皆&KR0221;裼推車而虎㑹檐㦸行歌/簡子曰寡人上坂推車會獨有歌為臣侮主其罪)¶
(何若曰為臣侮其主身死妻子為戮亦問君侮臣者簡/子曰何為曰智者不為謀辯者不為使勇者不為鬬三)¶
(者不使則國難保/簡子乃罷推車)又魏文侯與大夫坐問寡人何如(羣/臣)¶
(皆曰仁君次問翟璜曰君非仁君何以言之曰君伐中/山不以封君弟而封君子文侯怒翟璜任座曰君仁君)¶
(也曰子何以言之曰臣聞君仁臣直向翟/璜之言直是以知文侯曰善復召翟璜)孔叢子曰陳¶
<pb:KR3k0008_WYG_039-16a>¶
惠侯起陵陽臺未終(刑者十人又執三監吏將殺之孔/子適陳聞之見陳侯與登臺觀焉)¶
(曰美哉斯臺未有不戮一人而/致功若此陳侯黙然乃赦執吏)國語齊景公愛馬暴死¶
公怒欲刀解養馬者(晏子曰請數之曰爾罪有三也公/使爾養馬爾殺公之愛馬汝罪一)¶
(也使公以一馬之故殺人為百姓怨爾之之/罪二也使諸侯聞輕吾國汝罪三也公赦)　彊諌鬻拳¶
彊諫楚子楚子不從臨之以兵懼而從之鬻拳曰吾懼¶
君以兵罪莫大焉遂自刖也君子曰鬻拳可謂愛君矣¶
諫以自納於刑刑猶不忘納君於善(言懼君非臣法/但美其忠愛也)思¶
紓國之難(誠則/盡忠)奮震主之威(如何/無罪)居常不能悟主(臨難/徒欲)¶
<pb:KR3k0008_WYG_039-16b>¶
(愛/君)晉侯之召周王(猶不可/以訓)鬻拳之懼楚子(宜自納/于刑)獲罪¶
於天　宻諌造辟詭辭(榖梁陽處父曰古者造辟而/言詭辭而出出不以實告人)削¶
藁(藁草本也魏陳羣前後密諌得失毎/上封輒削藁人多譏其黙後乃知)臣不宻則失身¶
(易/)啓乃心沃朕心(書/)揚君之善(夏侯勝入見出與人語/人告不宻上譲之對曰)¶
(君言善臣/故揚之也)伏青蒲(史/丹)宻勿　匡諌衮職有闕惟仲山甫¶
補之(詩/)沔水規宣王也(詩篇/名)百官箴王闕　張湛白馬¶
生(後漢張湛數諌上常乗白馬上毎/有異政輒曰白馬生且復諫也)尚書履聲(漢鄭崇/數諫哀)¶
(帝曰我識鄭/尚書履聲)近臣盡䂓　彌縫其闕　匡救其惡　匡¶
<pb:KR3k0008_WYG_039-17a>¶
輔匡益(後/漢)補察其政　大夫規誨(傳/)醉殺(吴志孫權既/王歡晏之末)¶
(自起行酒虞翻倒地佯醉不持權去翻起坐權怒手劍/欲擊之侍坐皆惶懼劉基抱權諌曰大王以三爵後殺)¶
(善士雖有罪天下孰知之大王以能/容賢故海内望風一朝弃之可乎)汝為君耳將司聰¶
也磨礪以須王出吾刃將斬之(子革諌/楚靈王)諫安樂(史沛公/入秦宫)¶
(室帳幃狗馬婦女數倍意欲留居之張良曰秦為無道/沛公故得致此為天下除殘賊宜縞素為資今始入秦)¶
(即安其樂此乃助桀為虐且忠言/逆耳利於行良藥苦口利於病)　納諌建善旌立諌¶
皷　從諌如流(漢髙/祖)晏子一言而齊侯省刑(屨賤踊/貴之言)諌¶
而無驕(驕謂諌人君其/臣恃以驕之)能無從乎改之為貴　一日三¶
<pb:KR3k0008_WYG_039-17b>¶
諌(晏子常一日三諌景公及卒公泣曰/昔晏子一日三責我今孰責寡人乎)大王有五失(晉/書)¶
(齊王因輔政驕矜多過鄭方諫曰大王有五失因/曰孤不能以致五闕若無子則終不聞孤之過)容受¶
直辭(漢成/帝賛)堯設誹謗之木舜縣招諫之鼓出令懸賞(齊/威)¶
(王出令曰能面刺寡人過者受上賞上書諌者受中/賞謗議於市朝聞寡人之耳者受下賞於是齊大治)從¶
諌不咈(咈戻/也)有言逆於汝心必求諸道　稽于衆舎己¶
從人　詢兹黄髪詢于芻蕘　髙祖從諌如轉圜(漢/)爾¶
心或開子(禮/)虛受(易/)虛己問政　白獸樽(晉書曰設獸/樽於道樽盖)¶
(上施白獸若有能獻直言者則發此樽/飲酒案禮白獸樽乃杜舉之遺誡也)晏子曰合升斗¶
<pb:KR3k0008_WYG_039-18a>¶
之榖以滿倉廩太山之髙非一石也累卑然後髙也夫¶
治天下者非用一士之言也(說/苑)　拒諌違宫之竒之言¶
(虞不/臘矣)拒伍子胥之諌(吴為/沼乎)三進及霤而後視之曰吾知¶
過矣(隨㑹諌/晉靈公)愎諌　比干諌而死(紂殺/之)周公曰不使大¶
臣怨乎不以(以用/也)禮曰為人臣三諌不聽則逃之(君臣/有義)¶
(則合無/義則離)諌者有刑(莫敖/致敗)秦違蹇叔之言而師敗(陳愎洩/治之諌)¶
(而國/亡)不從逆耳之言(終致噬/臍之患)顧子曰不諌則危君諌則¶
危身故君子上不敢危君下不敢危身三諌不從則去¶
<pb:KR3k0008_WYG_039-18b>¶
矣　朱雲從比干遊(朱雲直言帝令斬之雲攀檻曰/臣得下從關龍逢比干逰足矣)誦¶
言如醉(聞曲謨之言則/若醉言不好也)桀殺關龍逢紂剖王子比干陳¶
戮洩冶吴誅伍貟忠諌者謂之誹謗深計者謂之妖言¶
(漢書言/胡亥)逆忠直逺耆徳比頑童(時謂/亂風)忠讜杜口(諌諍/絶路)如¶
或患難匡救禮許逃亡(洩冶死之魯史書罪/微子去矣宣父稱仁)以道事君¶
(不可/即止)事君道合則服從不可則去(禮/)以言取罪　謗諌¶
為人臣者有諌而無訕為人臣之禮不顯諌(注謂明言/君過不幾)¶
(微/也)堯設誹謗之木齊威出令(事見納/諫門)子曰天下有道則¶
<pb:KR3k0008_WYG_039-19a>¶
庶人不議　庶人謗　下以風刺上　詢于芻蕘(採其/歌詠)¶
無或敢伏小人之攸箴(箴規/也書)毎嵗孟春遒人以木鐸徇¶
于路(採歌/謡也)君子惡居下流而訕上者　相彼君子(猶惡/稱人)¶
(之/惡)矧伊忠臣(豈宜揚/主之過)有亡而無疾(諌不從則亡/去無疾患也)子夏曰¶
君子信而後諌未信則以為謗己也　監謗弭謗(周厲/王虐)¶
(國人謗王王使衛巫監謗以告者則殺/之道路以目王謂召公曰吾能弭謗矣)防人之口甚於¶
防川(召公/曰)為人臣者(寡人/使言)　不諌生則縱其欲(君子謂/華元樂)¶
(舉於是不臣君生則縱其欲死又/益其侈是弃君於惡何臣之為)君昏不能匡危不能¶
<pb:KR3k0008_WYG_039-19b>¶
救　秦醫和謂趙孟云(國之大臣榮其寵禄有災禍興/而無改焉必受其咎今君滛以)¶
(生疾主不能/禦天命不祐)可謂具臣　孔子曰事君逺而諌則謟也¶
近而不諌則尸利也　邦無道危行言孫(孫順/也)不諌則¶
危君(見上/注)事上以忠(則宜/身許)䧟君於惡(何用/臣為)寧違忤以納¶
善(豈順從/而忘危)衆臣不盡情而上無由聞過(漢/書)汲黯曰天子¶
置公卿輔弼之臣寧令從䛕承意䧟主於不義乎　汝¶
無面從　伊訓曰臣下不匡其刑墨(注臣不正君/服墨刑也)茍賴¶
其榮(是為/尸利)不匡其失(宜及/墨刑)陳忠讜之言(猶聞/有賞)廢獻替之¶
<pb:KR3k0008_WYG_039-20a>¶
義(安得/無辜)君子立誠(猶不成/人之惡)忠臣勵節(豈可從/君之昏)遂事不諌¶
　予違汝弼(子不/我思)　賞諫臣茍直言(君宜/賞恩)不匡其上(尚/或)¶
(有/刑)能盡其忠(豈宜/無賞)齊威出令(具納/諌門)臣道貴忠(國章/勸賞)賞勸¶
(魏太祖破烏桓還問前諌不令行者衆皆懼公皆厚賞/之曰孤乗危僥倖雖勝天佐也不可為常諸君前諌萬)¶
(安之計故相賞/後勿難言也)請賞秩(漢梅福上書諌成帝曰天下之/士民有上書諌可採取者秩升)¶
(斗之禄賜以束帛若此則天下之士發憤悶吐忠言/嘉謀日聞於上天下條貫國家表裏爛然可睹矣)¶
諌父母子曰事父母幾諌見志不從又敬不違勞而不¶
怨　子孝而箴　子之事親三諌不聴則號泣而隨之¶
<pb:KR3k0008_WYG_039-20b>¶
下氣怡色(内則曰父母有過下氣怡色柔聲以諌/諌若不入起敬起孝恱則復諌起更也)入則¶
事父兄　子恱　家之肥也　家壞　父慈子孝　自¶
王已下各有父兄子弟以補察其過(傳/)事親有隱而無¶
犯(注有隱不稱揚過失/無犯不犯顔諌諍也)天性(人/彛)曽子曰君子之所謂孝¶
者先意承志諭父母於道參直養者也安能為孝乎子¶
曰君子弛其親之過(弛弃/也)勞而無怨(子云從命不忿微/諫不倦勞而無怨)¶
(可謂/孝乎)無違(樊遲御子告之曰孟孫問孝於我我對曰無/違樊遲曰何謂也子曰生事之以禮死𦵏之)¶
(以禮祭/之以禮)舜父頑母嚚克諧以孝蒸蒸又不格姦(言舜能/和之以)¶
<pb:KR3k0008_WYG_039-21a>¶
(孝使進善自/治不至於惡)瞽亦允若(信能順/於善也)孜孜(蒸/蒸)父有爭子則身¶
不陷於不義故子不可以不爭於父從父之令又焉得¶
為孝乎(孝/經)孝在色難(諫宜/言遜)逆耳之言(因心/之孝)父父子子¶
在於交遊(尚不成/人之惡)矧伊子道(豈宜陷/父於非)禮曰子諌父母不¶
恱與其得罪於鄉黨州閭寧熟諌(言使父母得罪寧不/恱而熟諫熟極也)¶
愛親(陷/父)直而事主(則髙靣/折之忠)孝乃安親(宜盡色/難之養)雖色難之¶
養(所貴/安親)而靣從其違(得非/䧟父)父母有過(諫而/不逆)父母惡之(懼/而)¶
(無/怨)吴祐諌寫書(後漢吴祐隨父恢為南海太守祐年十/二恢欲殺青簡寫經書祐諫曰南方多)¶
<pb:KR3k0008_WYG_039-21b>¶
(珍怪上為國家所疑下為𣙜戚所望此書若成則載而/兼兩昔馬援以薏苡故興謗王陽以衣嚢徼名恢撫首)¶
(曰吴氏不/乏季子乎)　諌朋友子寧以他規我敢以此規過　贈¶
言　敢不盡心(吾嘗/同寮)官師相規(言官衆互相/規闕夏書)士有爭友¶
則身不離於令名　相勸以義(相勉/以正)成人之美(君/子)忠告¶
善道(忠告而善道/之不可則止)君子以友輔仁(有切磋之道/所以輔成仁)朋友切¶
切偲偲(相切責/之貌也)孜孜勸善　不可與言而與之言失言¶
智者不失人亦不失言　益者三友(友直友諒/友多聞)儒有聞¶
善以相告　莊子曰(四人相視莫逆/其心遂相為友)成我者鮑叔　芝¶
<pb:KR3k0008_WYG_039-22a>¶
蘭之契(芻蕘/之言)膠漆之義(藥石/之規)刎頸之義須深(逆耳之/言不入)善¶
而相告(是為知/己之規)過也不言(無乃成/人之惡)箴言孔魏徴以直言¶
致太宗于堯舜(李晟在鳳翔嘗曰魏徴以直言致太宗/于堯舜上忠臣也我誠慕焉行軍司馬)¶
(李叔度曰彼縉紳儒事公勲徳何希是哉晟曰君失辭/晟幸得備将相苟容身不言豈有犯無隠邪是非惟上)¶
(所擇爾叔度大慙故晟/毎進對蹇蹇盡大臣節)諸道饋獻(常衮天子誕日諸道/争以侈麗奉獻文帝)¶
(還千里馬不用晉武帝焚雉頭裘宋髙祖碎琥珀枕是/三主者非有聰明大聖以致治安謹身率下而已今諸)¶
(道饋獻皆淫侈不急類出於民/是斂怨以媚上也請皆還之)或無所論諍帝輙詰所¶
以然(李/絳)博聞讜言以廣視聽(顔真卿曰天下瘡痍未平/干戈日滋陛下豈得不博)¶
<pb:KR3k0008_WYG_039-22b>¶
(聞讜言以廣視聴而塞絶忠諌乎陛下在陜時奏事者/不限貴賤羣臣以為太宗之治可跂而待且君子難進)¶
(易退朝廷開不諱之路/猶恐不言况懷厭怠)校獵同州(劉仁軌貞觀十四年/校獵同州時秋斂未)¶
(訖仁軌諌曰今兹㴻澤霑足百榖熾茂収纔十二常/日贅調已有所妨又供獵事繕橋治道帝璽書褒納)願¶
竭狂瞽(王珪太宗嘗曰正主御邪臣不可以致治正臣/事邪主亦不可以致治唯君臣同徳則海内安)¶
(朕雖不明幸諸公數諫正庶致天下於平珪進曰古者/天子有争臣七人諌不用則相繼以死今陛下開聖徳)¶
(収采芻言臣/願竭狂瞽)皇太子驟諌(劉洎太宗嘗怒苑西監穆裕/有詔斬朝堂皇太子驟諌帝)¶
(喜曰朕始得魏徴朝夕進諌徴亡劉洎繼之/兒在吾膝前見朕恱諫熟矣故有今日言也)帝幸虢國¶
夫人第(陳元禮帝幸虢國夫人第諌曰未宣勑不可輕/去就帝為止後在華清宫正月望夜帝出游復)¶
<pb:KR3k0008_WYG_039-23a>¶
(諌曰陛下必出㳺願/歸城闕帝不能奪也)幸安樂公主池主請御舩(韋安石/中宗幸)¶
(安樂公主池主請御舩安石曰/御輕舟乘不測非帝王事乃止)忠臣不避誅震(盧藏用/武后作)¶
(興泰宫於萬安山諌曰離宫别觀固多矣又窮人力以/事土木臣恐議者以陛下不愛人而奉己也忠臣不避)¶
(誅震以納君於仁明王不惡/切詆以趨名于後后不從)有諌臣風(桞公權與周墀/同對論事不阿)¶
(墀為惴恐公權益不奪帝徐曰卿有諌臣風可屈居諌/議大夫問郭旼領邠寧而議者頗有臧否答曰旼誠勲)¶
(舊然人謂獻二女乃有是除帝曰女自參承太后豈獻/哉公權曰嫌疑間不可户曉因引王珪諌廬江王妃事)¶
(是日帝命中官/自南宫送女還)伏閤泣涕諌(王質轉諫議大夫宋申錫/之得罪質與諌官伏閤文)¶
(宗開延英召見泣涕陳/諌帝稍寤申錫得不死)穆宗立不䘏國事(鄭覃以父䕃/累諫議大夫)¶
<pb:KR3k0008_WYG_039-23b>¶
(穆宗立不䘏國事覃與崔郾等廷對曰陛下新即位宜/側身勤政而内耽宴嬉外盤游畋今吐蕃在邊狙候中)¶
(國假令緩急臣下乃不知陛下所在不敗事乎夫金繒/所出固民膏血可使倡優無功濫被賜予願節用之毋)¶
(令有司重取百姓帝不懌顧宰相蕭俛曰是皆何人俛/曰諌官也帝意解乃曰朕之有闕下能盡規忠也因詔)¶
(覃曰閤下殊不欵欵後有為我言者當/見卿延英時閤中奏久廢至是士相慶)身危(吴兢明皇/初立収還)¶
(權綱銳於決事羣臣畏伏兢慮帝果而不及精乃上䟽/曰自古人臣不諫則國危諌則身危臣愚食陛下禄不)¶
(敢避身危之禍自頃上封事往往得罪諌者頓少是鵲/巢覆而鳳不至理之然也臣恐天下骨鯁士以讜言為)¶
(戒撓直就曲斵方為刓偷/合苟容不復納君於道矣)朝有諷諌猶髪之有梳(猛虎/在山)¶
(林藜藿為之不採忠/諌之有益如此同上)東封太山道中數馳射為樂(同上/帝東)¶
<pb:KR3k0008_WYG_039-24a>¶
(封太山道中數馳射為樂兢諌曰方今登岱告成/不當逐狡獸使有垂堂之危朽株之殆帝納之)將幸¶
東都(裴度帝将幸東都大臣切諫不納度從容奏國家/建別都本備廵幸自艱難以来宫闕署屯百司之)¶
(區荒圯弗治假嵗月一新然後可行倉卒無備/有司且得罪帝恱曰羣臣諌朕不及此因止行)伏閤言¶
訓險邪(髙銖文宗得李訓驟拜侍講學士銖率諫官/伏閤言訓素行險邪不可任必亂天下矣)敬¶
宗視朝不時(髙元裕敬宗視朝不時稍稍決事禁中宦/官恣放大臣不得進見元裕諌曰今西頭)¶
(勢乃重南衙樞宻之權過/宰相帝頗寤人皆危之)吐蕃盗邊帝欲自將兵討(蘇/廷)¶
(碩吐蕃盗邊諸將數敗虜益張秣騎内侵帝怒欲自討/之廷碩諫曰古稱荒服取荒忽之義非常奉職貢也故)¶
(来則拒去則勿逐以禽獸畜之羈縻御之譬若獵然羽/毛不入服用體肉不登郊廟則王者不射也况萬乗之)¶
<pb:KR3k0008_WYG_039-24b>¶
(重與犬羊蚊/䖟語勝負哉)吐蕃入寇帝欲避狄(齊映同平章事吐蕃/入寇關輔震騷咸言)¶
(帝欲避狄映入諫曰戎狄不懲臣之罪也然内外恟恟/謂陛下具糗糧欲治行夫大幸不再奈何不與臣等計)¶
(乎因俯伏流涕/天子為感寤)脫巾帶固諌(執失思力太宗逐兎苑中/思力諌曰陛下為四海父)¶
(母乃自輕臣竊殆之帝異其言後/復逐鹿思力脫巾帶固諫帝乃止)額叩龍墀(劉栖楚為/右拾遺敬)¶
(宗立視朝常晏數㳺畋失徳栖楚諫曰惟前世者初嗣/位皆親庶政坐以待旦陛下新即位安卧寝内日晏乃)¶
(作且憲宗及先帝皆長君朝夕恪勤四方猶有叛者陛/下以少主踐祚未幾惡徳流布恐福祚之不長也臣以)¶
(諫為官使陛下負天下譏請碎首以謝遂額叩龍墀血/被靣李逢吉傳詔毋叩頭待詔栖楚捧首立帝動容揚)¶
(袂使去栖楚曰不聴臣言請死于此有詔慰諭乃出辭/疾歸洛後諫官對延英帝問向廷争者在邪以諌議大)¶
<pb:KR3k0008_WYG_039-25a>¶
(夫/召)帝數出畋游暮夜乃還(李徳裕帝數出畋㳺暮夜乃/還徳裕上言人君動法於日)¶
(故出而視朝入而燕息以是勤勤儆戒詩/曰敬天之渝不敢馳驅願節田㳺承天意)舶賈獻沉香¶
亭材(宗室漢累遷左拾遺敬宗侈宫室舶賈獻沉香/亭材漢諌曰以沉香為亭何異瑶臺瓊宇乎)賢¶
妃極諌(太宗賢妃徐恵貞觀末數調兵討定四/夷稍稍治宫室百姓勞怨恵上䟽極諫)公主諌¶
(和政公主阿思布妻𨽻掖廷帝宴使衣緑衣為倡主諫/曰思布誠逆人妻不容近至尊無罪不可與羣倡處帝)¶
(為免/出之)每進諌逢帝甚怒神色不徙(徴毎犯顔進諌逢帝/甚怒神色不徙而天)¶
(子亦為/霽威)以諌諍為心恥君不及堯舜(王珪帝曰為朕言/𤣥齡等對曰以諌)¶
(諍為心恥君不及/堯舜臣不如徴)太宗好持論與公卿言古今事必往¶
<pb:KR3k0008_WYG_039-25b>¶
復難詰究臧否(劉洎太宗好持論與公卿言古今事必/往復難詰究臧否洎諫曰帝王之與臣)¶
(庶聖哲之與庸愚等級遼絶勢不倫擬故課愚對聖持/卑抗尊雖愚自強不可得已陛下降慈㫖解柔顔虛心)¶
(聼納猶恐羣臣惴縮不敢進况以/神機天辯飾辭优古而逆其議哉)不面從(裴矩帝為羣/臣言之曰矩)¶
(能廷争不靣從物物/若此天下有不治哉)孫伏伽上言(臣聞天子有争臣雖/無道不失其天下隋)¶
(失天下者何/不聞其過也)聖人大德在能納諌(陳子昻八科五招諌/謂聖人大徳在能納)¶
(諌太宗徳參三王而能容魏徵之直今誠有敢諌/骨鯁之臣陛下廣延順納以新盛徳則萬世有述)遣使¶
齎繒錦至石國市犬馬(張廷珪時遣使齎繒錦至石國/市犬馬廷珪曰犬馬非土性弗)¶
(畜珍禽異獸不育于國願省無/益之故救必然之急天下之幸)諫戍䟽勒四鎮(狄仁傑/同平章)¶
<pb:KR3k0008_WYG_039-26a>¶
(事時發兵戍䟽勒四鎮仁傑諫曰今乃用武荒外邀功/絶域竭府庫之資以争磽确不毛之地得其人不足増)¶
(賦獲其土不可耕織苟求冠帶逺夷不務固本安人此/秦皇漢武之所行也又昔漢元帝納賈捐之謀而罷朱)¶
(崖宣帝用魏相之䇿而弃車師田真觀中克平九姓冊/拜李思摩為可汗使統諸部夷狄叛則伐降則撫得推)¶
(亡固存之義無/逺戍勞人之役)武后幸玉泉祠欲御腰輿(王方慶武后/幸玉泉祠以)¶
(山道險欲御腰輿方慶奏昔薛廣徳諫漢元帝乗船危/就橋安帝乃徙橋今山河危峭隥道曲狹比於樓船又)¶
(復甚危陛下奈何輕/踐畏塗哉后為罷行)從官賦詩獨以規誡(李日知初安/樂公主館第)¶
(成中宗臨幸燕從官賦詩日知卒章獨以規誡睿宗他/日謂曰嚮時雖朕亦不敢諫非公挺直何能爾郎拜侍)¶
(中/)朱敬則諌(朱敬則武后稱制天下頗流言遂開告密/羅織之路興大獄誅諸將大臣至是已革)¶
<pb:KR3k0008_WYG_039-26b>¶
(命事益寧敬則諌曰國家自文明以来天地草昧内則/流言外則構難故不設鈎距無以順人不切刑罰無以)¶
(息暴於是置神器開告端故能不出房闥而天下晏然/易主矣願鑒秦漢之迹考時事之宜使天下更始后善)¶
(其/言)魏徵嫵媚(魏徵帝大笑曰人言徵舉動䟽慢我但見/其嫵媚耳徵再拜曰陛下導臣使言所以)¶
(敢然若不受臣/敢數批逆鱗哉)苑中望昭陵(文徳皇后既葬帝即苑中/作層觀以望昭陵引徴同)¶
(升徵熟視曰臣眊昬不能見帝指視之徵曰此昭陵耳/帝曰然徵曰臣以為陛下望獻陵若昭陵臣固見之帝)¶
(泣為/毁觀)侍宴奏舞至慶善樂則諷玩無斁(帝本以兵定天/下雖已治不忘)¶
(經略四夷也故徵侍宴奏破陣武徳舞則俛首不/顧舞至慶善樂則諷玩無斁舉有所諷切如此)徵上¶
十漸言(比恃功業之大負聖智之明長傲縱欲無事興/兵問罪逺裔親狎者阿㫖不敢諫踈逺者畏威)¶
<pb:KR3k0008_WYG_039-27a>¶
(不敢言積而不/已所損非細)有道之君以逸逸人無道之君以樂樂¶
身志驕於業泰體逸於時安(太宗賢妃徐惠言翠微玉/華等宫雖因山藉水無築)¶
(創之苦而工力和僦不謂無煩有道之君以逸逸人無/道之君以樂樂身又言伎巧為䘮國斧斤珠玉為蕩心)¶
(酖毒侈麗纎美不可以不遏志驕於業/泰體逸於時安其剴切精詣大略如此)以忠良為腹心¶
(憲宗皇后郭氏武宗喜畋㳺他日問后起居從容謂曰/如何可為盛天子后曰諫臣章䟽宜審覽度可用用之)¶
(有不可以詢宰相毋拒直言勿納偏言以忠良為腹心/此盛天子也帝再拜還索諫章閲之往往道㳺獵事自)¶
(是畋幸稀小兒武/抃等不復横賜矣)歸過于上(陸贄陛下謂諫官論事歸/過于上者信非其美然於)¶
(盛徳未有虧焉納而不違傳之適足増美拒而違/之又安能禁之勿傳不宜以此梗進言之路也)獨孤¶
<pb:KR3k0008_WYG_039-27b>¶
及上䟽(陛下屢發徳音使左右侍臣得直言極諫然頃/者雖容其直而不録其言其所上封皆寝不報)¶
(有容下之名無聴諫之實遂使諌/者稍稍自鉗口飽食相招為禄仕)帝縱弛日晏坐朝(裴/度)¶
(帝縱弛日宴坐朝度諫曰比陛下月率六七臨朝天下/之人知勤政河朔賊臣皆聳畏近開延英益稀怨萬幾)¶
(奏稟有所壅閼夫頥養之道當順適時候則六氣平和/萬壽可保道家法春夏蚤起取雞鳴時冬晏起取日出)¶
(時盖在陽勝之以隂在隂勝之以陽今方居盛夏謂宜/詰旦數坐廣加延問漏及巳午則炎赫可畏聖躬勞矣)¶
(帝嘉納為/數視朝)容直言治象也(元稹又自以職諌諍不得數/召見上䟽曰臣聞治亂之始)¶
(各有萌象容直言廣視聼躬勤庶務委信大臣使左右/近習不得蔽䟽逺之人此治象也大臣不親直言不進)¶
(抵忌諱者殺犯左右者刑與一二近習决事深宫中羣/臣莫得與此亂萌也人君始即位萌象未見必有狂直)¶
<pb:KR3k0008_WYG_039-28a>¶
(敢言者上或激而進之則天下君子望風曰彼狂而容/於上其欲来天下士乎吾之道可以行矣其小人則竦)¶
(利曰彼之直得幸於上吾將直言以徼利乎由是天下/賢不肖各得其所忠貢於上上下之志沛然而通合天)¶
(下之智治萬物之心人人各得其所戴其上/如赤子之親慈母也雖欲誘之為亂可得乎)請廣諌貟¶
(牛叢任補闕數數言事㑹宰相請廣諫貟宣宗曰諫臣/惟能舉職為可奚用衆耶今張符趙璘牛叢使朕聞所)¶
(未聞三/人足矣)犯顔敢諌(有犯顔敢諌之心無/路而不得逹劉蕡)臣幸得從四子¶
㳺於地下(又曰臣非不知言發而禍應計行而身戮盖/痛社稷之危哀生人之悔豈忍姑息時忌竊)¶
(陛下一命之寵哉昔龍逢死而啓商比干死而啓周韓/非死而啓漢陳蕃死而啓魏今臣之来有司或不敢薦)¶
(陛下又無以察臣之心退戮於權臣之手臣幸得從四/子游於地下固臣之願也所不知臣死之後將孰為啓)¶
<pb:KR3k0008_WYG_039-28b>¶
(之/哉)過古晁董(是時第䇿官左散騎常侍馮宿太常少卿/賈餗庫部郎中龐嚴見蕡對嗟伏以為過)¶
(古晁董矣而畏中/官䀝睚不敢取)獻賦先朝納誨毋棄忠言(李徳裕臣/在先朝嘗)¶
(獻大朝賦以諷四曰/納誨諷毋弃忠言)論執彊鯁(白居易後對殿中論執/彊鯁帝未諭輙進曰陛)¶
(下誤矣帝變色謂李絳曰是子我自抜擢乃敢爾我詎/堪此必斥之絳曰陛下啓言者路故羣臣敢論得失若)¶
(黜之是箝其口使自為謀非所/以發揚盛徳也帝悟待之如初)批逆鱗犯忌諱(姚崇奏/十事燕)¶
(欽融韋丹將以忠被罪自是諍臣沮折/臣願羣臣皆得批逆鱗犯忌諱可乎)剴拂帝短懇到¶
深切(贄及輔政不敢自顧重事有可否必言之所言皆/剴拂帝短懇到深切或規其太過對曰吾上不負)¶
(天子下不負所/學皇他䘏乎)固爭(孟簡元和中拜諌議大夫知匭事/韓泰韓曄之復刺史吐突承璀為)¶
<pb:KR3k0008_WYG_039-29a>¶
(招討使簡皆固争詣延英言不/可状以悻切出為常州刺史)願竄吾名雷霆之下(歸/豋)¶
(見拾/遺門)勸順納諌諍(憲宗問政所先登知帝睿而果于/斷勸順納諌諍内外傳為讜言上)敖¶
抜聲析句左右皆曉知(畢構敬暉等表諸武不宜為王/誼當諌敖抜聲析句左右皆曉)¶
(知三思疾之出/為潤州刺史)帝沖逸好宫室畋獵(李程敬宗初同平/章事帝沖逸好宫)¶
(室畋獵功用奢廣程諌曰先王以儉徳化天下陛/下方諒隂未宜興作願回所費奉園陵帝嘉納)以切¶
諌引居要職(吴兢太宗好恱至言時有魏徵王珪虞世/南李大亮岑文本劉洎馬周禇遂良杜正)¶
(倫髙季輔咸以切諌引居要職嘗謂宰相曰自知者為/難如文人之工自謂己長若使達者大匠詆訶商略則)¶
(蕪辭拙/跡見矣)唐安公主厚葬(姜公輔同平章事帝徙梁唐安/公主道薨主性仁孝許下嫁韋)¶
<pb:KR3k0008_WYG_039-29b>¶
(宥以播遷未克也帝悼之甚詔厚其葬公輔諌曰即平/賊主必歸葬今行道宜從儉以濟軍興帝怒謂翰林學)¶
(士陸贄曰唐安之葬不欲事塋壠今累甓為浮圖費甚/寡約不容宰相開預苟欲指朕過爾贄曰公輔官諌議)¶
(職宰相獻替固其分本立輔臣朝夕納誨徴而弼之乃/其所也帝曰不然朕以公輔才不足以相而又自求解)¶
(朕既許之内知且罷故買直/售名爾遂下遷太子左庶子)以死請(陳京擢右補闕帝/以廬杞為饒州刺)¶
(史京與趙需裴佶宇文怰盧景亮張薦共劾杞輔政要/位大臣踰時月不得對百官懔懔常若兵在頸陛下復)¶
(用之姦賊唾掌復興帝不聴京等争尤確帝大怒左右/辟易諌者稍引郤京正色曰需等無遽退極道不可以)¶
(死請杞遂/廢本傳)諫諍路絶(李林甫補闕杜璡再上書言政事/斥為下邽令因以語動其餘曰明)¶
(主在上羣臣将順不暇亦何所論君等獨不見立仗馬/乎終日無聲而飫三品芻豆一鳴黜之矣後雖欲不鳴)¶
<pb:KR3k0008_WYG_039-30a>¶
(得乎由是諌/諍路絶矣)利發及蕃夷酋長入仗内(吕向以起居舍/人從帝東廵帝)¶
(引頡利發及蕃夷酋長入仗内賜弓矢射禽向上言䲭/梟不鳴未為瑞鳥豺虎雖伏弗曰仁獸况突厥安忍殘)¶
(賊莫顧君父陛下震以武義来以文徳勢不得不廷故/稽顙稱臣犇命遣使陛下引内從官陪封禪盛禮使飛)¶
(鏃於前同獲獸之樂是狎昵大過或荆卿詭動何羅切/發逼嚴蹕冒清塵縱醢單于汗穹廬何以塞責帝順納)¶
(詔蕃夷出/仗本傳)俛首噤黙(孫伏伽帝語裴寂曰朕虛心盡下/兾聞嘉言若李綱孫伏伽可謂誼)¶
(臣矣俛首噤黙/豈朕所望哉)諌臣盈庭忠言不聞(楊虞卿穆宗初立/逸㳺荒恣虞卿上)¶
(䟽曰陛下初臨萬幾宜有憂天下心當日見輔臣公卿/百執事垂意以問使四方内外灼有所聞而聴政六十)¶
(日八對延英獨三數大臣承聖問而已他内朝臣偕入/齊出無所咨詢諌臣盈庭忠言不聞臣實羞之盖主恩)¶
<pb:KR3k0008_WYG_039-30b>¶
(䟽而正路塞也公卿大臣宜朝夕燕見則君臣情接而/治道得矣今宰相四五人或頃刻侍坐鞠躬隕越隨旨)¶
(上下無能往来此繇君太尊臣太卑故也公卿列位數/陟降清地曾未奉優睠承下問雖陛下神聖如五帝猶)¶
(宜周爰顧逮惠以氣色使支體相成君臣昭明陛下求/治於宰相宰相求治於臣等進忠若趨利論政若訴寃)¶
(此而不治無有也自古天子居危思安之心同而居安/慮危之心則異故不得皆為聖明也時又有衡山布衣)¶
(趙知㣲亦上書指言帝倡優在側馳騁無度内作色荒/外作禽荒辭頗危切帝詔宰相因是賀天子納諌然不)¶
(能用/也)橋舌阿㫖(吴湊文敬太子義章公主仍薨帝悼念/厚葬之車士治墳農事廢湊候帝間徐)¶
(言極爭不避或勸論事宜簡約不爾為上厭苦湊曰上/明睿憂勞四海不以愛所鍾而疲民以逞也顧左右鉗)¶
(噤自安耳若反復啓悟幸一聴之則民受賜為/不少橋舌阿㫖固善有如窮民上訴臣罪云何)臣下畏¶
<pb:KR3k0008_WYG_039-31a>¶
怯自為循黙(段平仲徳宗春秋髙躬自聽㫁天下事有/所壅隔羣臣畏帝苛察無敢言平仲常曰)¶
(上聦明神武但臣下/畏怯自為循黙耳)直士杜口(李絳見浴堂殿帝曰比/諌官多朋比論事不實)¶
(皆陷謗訕欲黜其尤者若何絳曰此非陛下意必憸人/以此營誤上心自古納諫昌拒諫亡夫人臣進言於上)¶
(豈易哉君尊如天臣卑如地加有雷霆之威彼晝度夜/思始欲陳十事俄而去五六及將以聞則又憚而削其)¶
(半故上達者纔十二何哉□不測之禍顧身無利耳雖/開納奨勵尚恐不至今乃欲譴訶之使直士杜口非社)¶
(稷利也帝曰非卿/言我不知諫之益)謇諤之士去而不顧(吴兢上䟽曰隋/煬帝驕矜自負)¶
(以為堯舜莫己若而諱亡憎諫乃曰有諫我者當時不/殺後必殺之大臣蘇威欲開一言不敢發因五月五日)¶
(獻古文尚書帝以為訕已即除名蕭瑀諫無伐遼出河/西郡守董純諫無幸江都就獄賜死自是謇諤之士去)¶
<pb:KR3k0008_WYG_039-31b>¶
(而不/顧)獻納(李泌賛曰觀肅宗披榛莽立朝廷單言暫謀/有所寤合皆付以政當此時泌於獻納為不)¶
(少/矣)伏閤上䟽(張彦澤殺張式父鐸詣闕訴寃諫議大夫鄭/受益曺國珍尚書刑部郎中李濤張麟貟)¶
(外郎麻麟王禧伏閤上䟽論彦澤殺式之寃皆不省濤/見髙祖怒起去濤隨之諫不已髙祖不得已召式父鐸)¶
(弟守貞子希範等皆拜以官為蠲涇州民稅免其雜/役一年下詔罪已然彦澤止削階降爵而已五代史)舁¶
襯極諌(閩王曦惡其宗室多以事誅之諫議大夫黄峻/舁襯詣朝堂極諫曦怒貶峻漳州司戸參軍校)¶
(書郎陳光逸上書䟽曦過惡五十餘事曦命衛士鞭之/百而不死以䋲繫頸掛于木久而乃絶五代史六十八)¶
旁引曲釋(今人平居無事朋友骨肉切磋規誨之間尚/宜旁引曲釋亹亹繹繹使樂去其不善而樂)¶
(行其善况于君臣/之間論諫書杜)諤諤造庭(陳黯答問諫者肉視虎狼/氷顧鼎鑊諤諤造庭文粹)¶
<pb:KR3k0008_WYG_039-32a>¶
輟食廢寝(陸宣公奏議太宗招延詢諫輟食廢寝洞/啓誠腑推心與人豁披胷襟忘己應物)朝¶
焉宴焉入則諌焉(文粹盧元輔胥山銘夫差既王宰嚭/受賂二十年内越祀又顛太伯廟血)¶
(將乾闔閭劒光且失公朝焉宴焉入則諌焉孰謂知毒/孰謂刀寒雖言屢出口而車甲己困于齊矣蟹稻已奪)¶
(於嵗/矣)持禄養資(李林甫固寵恃權蔽欺天子耳目/諌官皆持禄養資無敢正言者)抗音¶
正諌(陳子昻言不能歴丹鳳抵濯龍北面玉階/東望金屋抗音而正諫聖人之罪人也)輿人之¶
誦不可輕(闕郢諫造寺書臣聞衆心成城/衆口鑠金輿人之誦不可輕也)折檻牽&KR0322;犯¶
顔廻慮(桞伉請誥桯元振䟽寺臣載路多士/盈庭竟無一人拆檻牽&KR0322;犯顔廻慮)吾用休社¶
稷計矣(韓休峭鯁時政得失言之未嘗不盡帝嘗獵苑/中或大張樂稍過差必視左右曰韓休知否已)¶
<pb:KR3k0008_WYG_039-32b>¶
(而䟽輒至嘗引鑑黙不樂左右曰自韓休入朝陛下無/一日歡何自戚戚不逐去之帝曰吾雖瘠天下肥矣且)¶
(蕭嵩毎啓事必順㫖我退而思天下不安寝韓休敷陳/治道多訐直我退而思天下寝必安吾用休社稷計矣)¶
漢髙赦周昌之對晉武受劉毅之譏(吴兢上䟽曰比見/上封事者言有可)¶
(采但賜束帛而已未嘗䝉召見被㧞擢其忤㫖則朝廷/決杖傳送本州或死於流貶由是臣下不敢進諫夫漢)¶
(髙帝赦周昌桀紂之對晉武帝受劉毅桓靈/之譏况陛下豁達大度不能用此狂直耶)獻無逸圖¶
(崔植傳姚崇宋璟曉夜孜孜納君於道璟嘗手寫尚書/無逸圖以獻勸帝出入勸省以自戒其後朽暗乃代以)¶
(山水圖稍怠于勤左右不復/箴䂓姦臣日用事以至於敗)排雲呌閶闔披腹呈琅玕¶
(致君豈無術自進/誠獨難韓愈詩)¶
<pb:KR3k0008_WYG_039-33a>¶
　¶
　¶
　¶
　¶
　¶
　¶
　¶
　¶
<pb:KR3k0008_WYG_039-33b>¶
　¶
　¶
　¶
　¶
　¶
　¶
　¶
　白孔六帖卷三十九¶
