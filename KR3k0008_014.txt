# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.068841
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷十四
<pb:KR3k0008_WYG_014-1a>¶
欽定四庫全書¶
　白孔六帖卷十四　　　唐　白居易　原本¶
　　　　　　　　　　　宋　孔　𫝊　續撰¶
　　扇(一/)　　　　　　梳篦(二/)¶
　　燈燭(三/)　　　　　幔(四/)¶
　　帳(五/)　　　　　　屏風(六/)¶
　　几(七/)　　　　　　席(八/)¶
　　簟(九/)　　　　　　裀褥(十/)¶
<pb:KR3k0008_WYG_014-1b>¶
　　牀(十一/)　　　　　枕(十二/)¶
　　案(十三/)　　　　　杖(十四/)¶
　　囊槖(十五/)　　　　筆硯(十六/)¶
　　紙(十七/)　　　　　墨(十八/)¶
　　彈(十九/)¶
　　　扇(一/)¶
白似明月(班媫妤詠扇詩曰新裂齊紈素皎㓗如霜雪/裁為合歡扇團圓似明月出入君懐袖動揺)¶
(微風發常恐秋節至涼飈奪炎/熱棄捐箧笥中恩情中道絶)揚仁風(袁宏為東陽太/守謝安授以一)¶
<pb:KR3k0008_WYG_014-2a>¶
(扇聊以贈行宏曰即當奉/揚仁風慰彼黎庶晉書)白羽(顧榮伐陳敏以白羽扇/麾之賊衆大散晉書)¶
蒲葵(晉謝安有盛名時多愛慕鄉人有罷中宿縣詣安/安問歸資答曰唯有五萬蒲葵扇又以非時安乃)¶
(取其中者執之士/庶競慕價數倍)團扇(樂府詩曰青青林/中竹可作白團扇)合歡(上/注)掌握¶
(扇/握)用翣(淮南子曰夏不披裘非愛之煖有/餘也冬不用翣非簡之清有餘也)披裘而扇(淮/南)¶
(子曰失火鑿/池披裘而扇)九華扇賦(曹子建九華扇賦序曰昔吾先/君侍奉漢桓帝時賜尚方竹扇)¶
(其扇不圓不方其中結成文名曰九華扇因賦曰形五/離而九折&KR1130;釐解而縷分傚虬龍之蜿蜒法雲霓之絪)¶
(縕方不應矩圓不中規隨皓腕/以徐轉發惠風以寒微云云)獻故扇(庾懌常以白扇/獻成帝帝嫌其)¶
(非新反之劉邵曰栢梁雲構大匠先居其下管絃/繁奏䕫牙先聆其音懌上扇以故不以新晉書)右軍¶
<pb:KR3k0008_WYG_014-2b>¶
六角扇(王羲之字逸少見老姥持六角扇賣之因書其/扇各五字老姥初有慍色羲之謂曰但云王右)¶
(軍書以求百錢姥如其言人競買之後/姥復持扇來請書羲之笑而不答晉書)畫水成陸(捜神/記呉)¶
(猛好道術將弟子回豫章江水大急人不得渡猛乃以/手中扇畫江水横流遂成陸路徐行而過過訖水復依)¶
(舊晉/書)自闗而東謂之箑(自闗而西謂之/扇楊雄方言)武王作翣(世本/曰)¶
五明扇(崔豹古今注曰舜廣視聽/求賢人以自輔作五明扇)雉尾扇(又曰殷髙宗/有雉雊之徵)¶
(服章多用翟羽故有雉尾扇/周制以為王后夫人車服)羽扇繒扇(西京雜記天子/夏則設羽扇冬)¶
(則設/繒扇)同心竹扇(晉東宫舊事曰皇太子初拜供漆要扇/青竹黃竹扇納妃用同心竹扇三十單)¶
(扇二/十)禁絹扇(謝靈運晉書曰/武帝時禁絹扇)鵲翅扇(王子年拾遺記周/昭王時塗修國獻)¶
<pb:KR3k0008_WYG_014-3a>¶
(青鳯丹鵲各一雌雄孟夏取鵲/翅為扇一名條融一名反景)象牙扇(陸&KR1304;鄴中記石/季龍作象牙扇)¶
翟羽扇(西京雜記趙飛鷰為皇/后其弟上賜翟羽扇)白羽扇(裴啓語林曰諸/葛武侯持白羽)¶
(指麾/三軍)雲母五明金薄莫難扇(鄴中記曰石季龍作雲母/五明金薄莫難扇此一扇)¶
(之名金薄打純金如蝉翼二面采畫列仙竒鳥異獸其/五明分中辟方三寸或五寸随扇大小雲母帖其中細)¶
(縷縁其際維掩畫而彩色明徹看之如謂/可取故名莫難也季龍出以扇挾乗輿)七華扇(趙飛/鷰為)¶
(皇后其弟上賜七/華扇西京雜記)白綺扇(班孟堅有/白綺扇賦)畫扇(曹毗扇讃序/曰會稽王使)¶
(王仲祖/畫扇)孔三衛執扇(閻知㣲遷右衛郎將始有司以三/衛執扇登殿用之奏三衛皆趫悍)¶
(不宜升陛邇御坐請/以宦者代遂為故事)揮扇(武儒衡遷中書舍人時元稹/倚宦官知制誥儒衡鄙厭之)¶
<pb:KR3k0008_WYG_014-3b>¶
(㑹食𤓰蠅集其上儒衡揮以扇曰適/從何處來遽集于此一坐皆失色)持扇(南蠻婆賄伽/盧國婦人行)¶
(持/扇)白羽扇賦(張九齡因帝賜白羽扇乃獻賦自况其末/曰茍效用之得所雖殺身而何忌又曰縱)¶
(秋氣之移奪終/感恩於篋中)操扇(五代范延光兵/行張盖操扇)小雉尾朱畫團扇¶
(儀衛志次小雉尾/朱畫團扇皆十二)寳扇(竇懐貞㑹嵗除中宗夜宴近臣/謂曰聞卿䘮妻今欲繼室可乎)¶
(俄而禁中寳扇鄣/衛有衣翟衣出者)扇織鴛鴦文(李賀/詩)肅肅鳥羽穆如清¶
風(唐文粹張九/齡白羽扇賦)九光扇(唐蘇鶚杜陽編曰上崇奉釋氏/新羅國獻萬佛山上因置九光)¶
(扇于巖巘間四月八日召兩街僧入内道場禮萬/佛山覩九色光於殿中咸謂之佛光即九光扇也)龍皮¶
扇(唐開元遺事王元寳家有一皮扇製作甚質每暑月/宴客置於座旁使水洒之颯然風至明皇曽遣中使)¶
<pb:KR3k0008_WYG_014-4a>¶
(取之愛而不受/曰此龍皮扇)奉君清暑殿(團扇復團扇奉君清暑殿/秋風入庭樹從此不相見)¶
(劉禹錫/扇歌)桃核扇(水部貟外郎杜陟常見江淮市人以桃/核扇量米正容一升言於九疑山溪中)¶
(得酉陽/雜俎)狀扇于壁客至誤取(王元俊精於圖畫嘗狀一/扇于齋中壁上客至遂誤)¶
(取之出呉/越備史)平頭奴子揺大扇(梁園吟平頭奴子揺大扇/五月不熱疑清秋李白)¶
獨坐怨秋風(誰憐團扇妾獨坐怨/秋風李白長信宫)手持白羽(𤣥冥祝融/氣或交手)¶
(持白羽未/敢釋杜甫)甚暑不執扇(韓/滉)扇一百五十六(尚輦局大朝/㑹大祭祀皆)¶
(扇一百五十六既事而藏之常朝/則去扇左右留者三唐史百官志)¶
　　　梳篦(二/)　(釵附/)¶
<pb:KR3k0008_WYG_014-4b>¶
白說文梳篦摠名也　其比如櫛(詩/)男女不同巾櫛(禮/)¶
侍執(秦嬴謂晉太子圉曰寡君之/使婢子侍執巾櫛以固子)奉巾櫛(樊夫人謂楚/莊王曰妾得)¶
(奉巾櫛非不欲専/寵以為傷王之義)墮櫛(十洲記臨海興安縣東界有/平石俗云越王溪墮櫛於此)櫛¶
風沐雨(文選多/在道路)櫛賦(晉傅咸櫛賦曰我嘉兹櫛惡亂好/理一髪不順實以為恥雖日用而)¶
(匪懈不告勞而自巳茍以/理而委作庶竭力以沒齒)　釵瑇瑁釵(續漢書貴人/助簮瑇瑁釵)靈¶
釵(華陽國志曰涪陵山有大龜其/甲可卜其縁可作釵世號靈釵)釵銘(崔瑗字子玉釵/銘曰蝉鬢如雲)¶
(乃象衆星三珠/釵橫攝媛賛靈)雀釵賦(晉夏侯淳雀釵賦曰希太/陽而擬法妙團團而應規)謝花¶
釵啓(梁文帝謝花釵啓曰田文之囷慙於寳葉王粲之/詠惡此垂蓮九宫之璫豈直黃香之賦三珠之釵)¶
<pb:KR3k0008_WYG_014-5a>¶
(取髙崔/瑗之說)渫井得(楊僧濟渫井得金釵詩曰/翠羽成泥去黃金尚有光)髮晞用象櫛¶
(禮/)續漢書(李文徳素善延篤謂公卿曰延篤有王佐之/才欲令引之延篤為書止之曰吾常昧爽櫛)¶
(梳坐於客堂則誦虞夏之書歴公旦之典禮覽仲尼之/春秋當此時不知天之為盖地之為輿慎勿迷其本棄)¶
(其生/也)名璫(魏太祖當得名璫數具令卞后自選一具后/取其中者上問其故后曰取其上者為貪取)¶
(其下者為偽/故取其中)玉珥(齊威王欲立夫人臣下莫知所從/郭静君獻王玉珥觀王玉珥所在)孔¶
玉工貨釵(桞玭家訓曰永寧王相國涯居位竇氏女婦/請曰玉工貨釵直七十萬錢王曰七十萬錢)¶
(豈於女惜但釵直若此必妖物也禍必随之後釵為馮/球外郎妻首飾涯曰為郎吏妻首飾有七十萬錢其可)¶
(久/乎)琉璃為釵(五行志唐末世俗尚以琉璃為/釵釧近服妖也流離播遷之兆)龍角釵(唐/杜)¶
<pb:KR3k0008_WYG_014-5b>¶
(陽編大厯中日林國獻龍角釵類玉而紺色上刻蛟龍/之形精巧竒麗非人所製上因賜獨孤妃與上同遊龍)¶
(舟池有紫雲自釵上生俄頃滿于舟檝上命/置掌中以水噴之遂化為二龍騰空東去)九鸞釵(同/昌)¶
(公主有九玉釵上刻九鸞皆五色上有字曰玉兒工巧/妙麗殆非人工所製有金陵得者以獻公主酬之甚厚)¶
(一日晝寢夢絳衣奴授語云南齊潘淑妃取九驚釵及/覺以夢中之言言於左右洎公主薨其釵亦亡韋氏異)¶
(其事或有云玉/兒即潘妃小字)百齒梳(樵人直說曰孫思邈以交加木/造百齒梳用之養生祕法也)¶
虎紋金髀(别時提劍救邊去遺此虎/紋金髀釵李白北風行)寳釵墜井無顔色¶
百尺泥中今復得(鳯凰宛轉有古儀欲為首/飾不稱時張籍古釵歎)蘭膏已盡¶
股半折(雕文刻様無/年月同上)鴛釵(韋應物長安道麗人綺閣/情飄飄頭上鴛釵雙翠翹)玉¶
<pb:KR3k0008_WYG_014-6a>¶
歩揺(唐孫棨題妓王福娘墻詩云移壁同窻廢幾朝指/環偷觧博蘭椒無端鬪草輸隣女更被拈將玉歩)¶
(揺北/里志)鍾乳金釵(白樂天詶牛思黯戯贈之鍾乳三千兩/金釵十二行注云思黯自誇前後服鍾)¶
(乳三千兩甚得力而/歌舞之妓頗多本集)金釵客(李賀緑鬢少/年金釵客)¶
　　　燈燭(三/)¶
白蘭膏(楚辭蘭/膏明燭)燭不見跋(禮跋本也謂聚殘本客見之/知夜深淺而慮主人之倦)¶
三夜不息(禮記嫁女之家三夜/不息燭思相離也)夜行(禮男子入内女子/出門夜行以燭無)¶
(燭則/止)秉燭(古詩曰晝短苦夜/長何不秉燭游)自煎(漢書膏以/明自煎)幽室(禮曰/治國)¶
(而無禮譬如終夜有求/於幽室之中非燭何見)九光九微燈(漢武帝祈王母於/宫中燃九光九微)¶
<pb:KR3k0008_WYG_014-6b>¶
(之/燈)穿壁(西京記匡衡勤學無燭/穿鄰舍壁引光而讀書)貧女分光(後蘇代使於/齊甘茂謂曰)¶
(吾聞貧人女與富人女㑹績貧人女曰我無所買燭/而子之燭幸有餘光無損子之明而得一斯便焉)魑¶
魅争光(語林嵇中散燈下弹琴見一人黑/衣康乃吹燈滅曰恥與魑魅争光)然臍(為燈/董卓)蓮¶
花(燈/㷔)明燭(銀/燭)銀燈(蘭/燈)鶴熖(魚/形)百枝(燈/樹)火繼(傳曰以/火繼之)金枝¶
秀華庶翠旌(金枝銅燈百二十/枚秀華中出有光)金羊燈銘(後漢李尤金/羊燈銘曰賢)¶
(哲勉移惟日不足金/羊載輝作明以續)晉孫惠百枝燈賦曰(華若雲亭/爛似稀星)嵇¶
康燈銘(肅肅宵征造我友盧/光燈吐耀華縵長舒)范堅蠟燭賦曰(疑脂浮炷/頴其始然)¶
燭至起(記侍長/者之禮)蠟燭炊(世説石季倫/以蠟燭炊飲)晉傅咸燭賦曰(揚/丹)¶
<pb:KR3k0008_WYG_014-7a>¶
(輝之煒煒熾/朱㷔之煌煌)又(煌煌丹燭衘潤飛光/取則景龍擬象扶桑)隅坐(童子隅坐/而執燭禮)金¶
麻油燈(王子仙傳曰羊偃夜宴設琉璃屏/風列金麻油燈於内外如無屏風)人魚膏(始皇/塜中)¶
(以人魚膏/為燈燭)簡文燈賦曰(九微間吐百枝交布聚類炎洲/踈同火樹蘭膏馥氣芬炷擎心)¶
(寒生色淺/露染光沉)江淹賦燈曰(若大王之燈者銅華金擎錯質/鏤形碧為雲氣玉為仙靈若庶)¶
(人之燈者非銀非珠無藻/無縟心不貴麗器窮於樸)庾信賦燈曰(九龍將瞑三爵/行栖如瓊半上)¶
(若木全低乃有百枝同樹四照連盤香添然蜜氣雜燒/蘭燼長宵久光青夜寒煇煇朱燼㷔㷔紅榮乍九光而)¶
(連彩或雙/花而竝明)執燭(晉平公問師曠曰吾年七十欲學答曰/臣聞老而學者如執燭燭之明孰與昧)¶
(夜/行)膏燭以明自銷(文子/云)不燃官燭(後漢巴祇與客/暗坐不燃官燭)浮光¶
<pb:KR3k0008_WYG_014-7b>¶
燭綺席(凝滴汚/垂花)傅咸燈賦(火浣花枝猶未長金枝宻㷔/已流芳向晦入冥匪火不章)¶
誤書舉燭(韓子鄭人有遺燕相國書者夜書謂持燭者/舉燭而適書舉燭字燕相國授書曰舉燭者)¶
(欲髙明髙明者/舉賢而任之)無足曰燈(吕静韻集曰無足曰/燈有足曰錠錠音定)青玉五¶
枝燈(西京雜記曰髙祖入咸陽宫秦有青玉五枝燈髙/七尺五寸有蟠螭口衘燈然之鱗甲皆動煥炳列)¶
(星/)恒滿(又曰長安巧工丁緩作恒滿燈/九龍五鳯雜以芙蓉蓮藕之竒)百華燈樹(王朗/秦故)¶
(事曰百華燈樹正月朔朝賀於殿下設於三階之/間端門外設五尺三尺燈月照星明雖夜猶晝)銅鴨¶
頭燈(張敞東宫舊事曰太子有銅鴨頭燈銅倚燈/納妃有金塗四尺長燈金塗二尺連盤燈)龍膏¶
(王子年拾遺記曰海人乗霞舟以雕囊盛數升龍膏以/獻燕昭王王坐通雲之堂亦曰通霞臺然龍膏為燈火)¶
<pb:KR3k0008_WYG_014-8a>¶
(色曜百里/煙色丹)芳苡燈(洞冥記曰漢武然芳苡燈於閣上光/色紫有白鳯黑冠黑龍馵足來戲於)¶
(前/)丹豹髓　白鳯膏(又曰丹豹髓白鳯膏磨青錫為屑/以淳蘇油和之照於神壇夜暴雨)¶
(火光不滅以麟須拂霜蛾赴燈/者芳苡草出奔馬國霜蛾如蜂)蚖脂燈(淮南萬畢術曰/取蚖脂為燈置)¶
(水中即/見諸物)常生之燈(周穆王設常生之燈以自照列璠膏/之燭徧於宫内行有鳯腦之燈冰荷)¶
(以盖/其上)璠膏　鳯腦(見/上)葛燈籠(沈約宋書曰宋髙祖清簡/寡欲牀頭有土障壁上有)¶
(葛燈/籠)九光之燈(漢武帝傳曰西王母遣使謂帝曰七月/七日我當暫來帝至日埽除燃九光燈)¶
孔金蓮花(令狐綯為翰林承㫖夜對禁中燭盡帝以乗/輿金蓮花炬送還院吏望見以為天子來及)¶
(綯至/皆驚)蠟液濡紙(桞公權為翰林書詔學士嘗夜召對于/亭燭窮而語未盡宫人以蠟液濡紙繼)¶
<pb:KR3k0008_WYG_014-8b>¶
(之/)碼碯燈樹(吐光羅永徽二年獻/碼碯燈樹髙三尺)斷帶為炷(皇甫無逸/嘗按部宿)¶
(民家燈炷盡主人將續進/無逸抽佩刀斷帶為炷)炬宻如晝(𤣥宗貴妃楊氏韓/虢每入謁炬宻如)¶
(晝/)燭火滿街(張𢎞靖充盧龍節度使官屬/輕㣞酣肆夜歸燭火滿街)脂炬(舒元輿/舉進士)¶
(既試脂炬皆人/自將因上書)香蠟燭(唐杜陽編同昌公主始有疾召/術士米賨為法乃以香蠟燭遺)¶
(之其燭方二寸上被五色文卷而爇/之竟夕不□郁烈之氣可聞於百歩)蠟中有蜃脂(香蠟/燭煙)¶
(出其上即成樓閣臺殿之/狀或云蠟中有蜃脂故也)燭圍(長安後記韋陟家宴使/每婢執一燭四行立人)¶
(呼燭/圍)息煙燈(唐酉陽雜俎建中中光宅寺僧/竭禱銅蟾為息煙燈天下傳之)雷門四老¶
(事畧王維輞川林下坐用雷/門四老石燈滅則石中鑚火)白鷺轉花黃龍吐水(𤣥宗/張臨)¶
<pb:KR3k0008_WYG_014-9a>¶
(光宴白鷺轉花黃龍吐/水皆燈也出影燈記)浮花洞攅星閣(同/上)龍鳯燭(南唐/近事)¶
(韓寅亮渥之子常言渥亡之日温陵帥聞其家藏箱笥/頗多使親信發觀惟得燒殘龍鳯燭金縷紅巾百餘條)¶
奔䱐(非魚非蛟大如舡長二三丈色如鮎有兩乳在腹/下相傳懶婦所化一頭得膏三百斛取之燒燈照)¶
(讀書紡績輙暗歡/樂之處則明云)長明公(唐李政異聞録楊穆於昭應/寺讀書毎見一紅裳女子一)¶
(日誦詩曰金殿不勝秋月斜石樓冷誰是相顧人褰幃/弔孤影問甚姓氏曰逺祖名無忌姓宋十四代祖因顯)¶
(揚釋教封長明公開元中明皇與楊妃建此寺立經幢/封妾為西明夫人因賜珊瑚寳帳居之自此巽生蛾郎)¶
(不復强暴矣後驗/之乃經幢中燈也)西明夫人(見/上)妖燭(寧王夜集有戯煙/似蠟非蠟似脂非)¶
(脂每酒酣狂作則必昏翳/否則明謂之妖燭遺事)華燭光爛爛(韓愈江/漢詩)粧燭已¶
<pb:KR3k0008_WYG_014-9b>¶
銷檠(城南/聮句)百枝燈(韓國夫人造百枝燈髙八十尺/毎㸃之光照數十里天寳遺事)青凝¶
(金燈青凝/李白夜坐)婢燈(寧王宫中帳前羅列木雕矮婢飾以綵/繪各執華燈自昏逹旦目為青凝開元)¶
(遺/事)神燈見(𤣥宗朝謁亳州太清上尊/號是夜神燈見洛中紀異)燭圍(遺事楊國忠/子弟每上元)¶
(人秉千炬紅/燭謂之燭圍)冷翠燭(李賀冷翠/燭勞光彩)蠟蜜垂蘭燼(上/)銅盤燒¶
蠟光吐日(杜甫銅盤燒蠟光吐/日夜如何其初促膝)寒房燭影微(同/上)饞燈(南/方)¶
(有魚多脂束以為油㸃燭紡績則暗/照宴樂則明謂之饞燈天寳遺事)授以雙燭(淮南用/兵劉沔)¶
(為小將其兵魁頗易之後因月黑風狂令沔捉生沔憤激/深入意必死行十餘里因坐將睡忽有人授以雙燭曰)¶
(君方大貴但心存此燭在即無憂也沔/後拜將常見燭在雙旌上酉陽雜俎)華燭燔長燈(杜/甫)¶
<pb:KR3k0008_WYG_014-10a>¶
燈魚(後主詩九重開扇/鵠四牖炳燈魚)火城(元日冬至立仗大官皆備/珂傘列燭有至數百炬謂)¶
(之火城將至皆滅/燭以避國史補)連枝錦燈燭(李白擣衣篇連枝錦/燈燭熒熒照孤寢)落¶
月低軒窺燭盡(春怨/同上)君看燈燭張(杜甫冩懐君看燈/燭張傳使飛蛾宻)風¶
起春燈亂(杜甫宿/䕫州)燈花何太喜(杜甫/獨酌)更長愛燭紅(孟雲/卿)¶
頭白燈明裏何須花燼繁(日/暮)紫殿九華燈(寄劉峽/州詩)燭奴¶
(申王以龍檀木刻童子緑衣束帶/毎遇夜集列執畫燭謂之燭奴)山燈(于頔為㐮/陽㸃山燈)¶
　　　幔(四/)¶
白幔蓋(六韜曰冬不服裘夏不操扇/天雨不張幔蓋名曰三禮)以縑幔盛土(後漢/岑彭)¶
<pb:KR3k0008_WYG_014-10b>¶
(圍隗囂壅谷以縑幔盛土為隄灌城軍令曰戰時/皆取船上布幔漬水中賊有火炬火箭以掩滅之)綘紗¶
幔(韋逞母宋氏傳父業得周官義旨乃就宋/家立講堂書生百餘人隔綘紗幔受業焉)詩(齊王融/詠幔詩)¶
(幸得與珠綴羃歴君之楹月映不辭卷/風來輙自輕毎聚金爐氣時駐玉琴聲)孤琴煖幽幔(古/詩)¶
孔油幔(馬璘治第京師侈甚其寢堂無慮費錢/二十萬緡方璘在郡守者覆以油幔)帷幔(周/世)¶
(宗宣懿皇后符氏初適李守真子崇訓守真反漢遣周/太祖討之崇訓手自殺其家人次以及后后走匿以帷)¶
(幔自/蔽)褰輕綃之碧幔(虞世南/秋賦)長幔(繡沓褰長/幔李白)¶
　　　帳(五/)¶
白夜飲帳中(項羽聞/楚歌)虎帳(公孫𢎞燕見上或時不冠上/嘗坐虎帳中汲黯前奏事上)¶
<pb:KR3k0008_WYG_014-11a>¶
(不冠望見黯避帳中使/人可奏其見惮如此)甲乙之帳(東方朔曰誠用臣之/計推甲乙之帳燔於)¶
(四逹/之衢)居神(漢武故事上以琉璃珠玉明月夜光雜錯天/下珍寳為甲帳次為乙帳甲以居神乙以自)¶
(居/)賜(後漢桓榮常寢疾太子賜以幃/帳奴婢曰如有不諱無憂家室)綘紗帳(馬融逹生/任性不拘)¶
(儒者之節常坐髙堂施綘/紗帳前授生徒後列女樂)紺幄帳(舊儀以紺/幄帳祭天)集囊(魏文/帝集)¶
(上書囊/以為帳)壊為襦袴(謝尚為江夏相都督始到宫都以三/十四布為尚造烏布帳尚壊之以為)¶
(軍士/襦袴)皁帳(傳子曰太祖武帝愍聘娶之僣上公/主適人不過皁帳從婢十人而已)孔賜帷¶
帳(令狐彰入/朝賜帷帳)寳帳(王居自以立勲至天寳時/為舊臣性豪侈寳帳備具)七寳帳(五/行)¶
(志武后時嬖臣張易之為母臧/作七寳帳有魚龍鸞鳯之形)慘紫帳(則天皇后武氏/常御紫宸殿施)¶
<pb:KR3k0008_WYG_014-11b>¶
(慘紫/帳)九龍帳(閩王鏻命錦/工作九龍帳)白紬帳(酷吏吉温楊國忠當/國引拜京畿闗内採)¶
(訪使安禄山敕吏設/白紬帳于傳以俟命)珠玉為帳(李蔚咸通十四年詔迎/佛骨乃以珠玉為帳)¶
翠羽帳(𤣥宗皇后王氏廢為庶人當/時王諲作翠羽帳賦諷帝)九華帳(唐陳鴻長/悵傳褰九)¶
(華/帳)紫綃帳(唐杜陽編元載芸輝堂户牖内設紫綃帳得/於南海溪洞之中酋帥則鮫綃之類也輕踈)¶
(而薄如無所礙雖屬凝冬而風不能入盛暑則凉/自至其色隐隐焉忽不知其帳也謂卧内紫氣)金絲¶
帳(元載寵姬薛瑶英/載為處金絲帳)玳瑁帳(武宗起望仙/臺設玳瑁帳)連珠之帳(同/昌)¶
(公主堂中設連珠之/帳續真珠為之也)鏁子帳(唐明皇雜録楊國忠鏁子/帳稀世之寳時人莫能計)¶
(其/直)青練帳(錢鏐恭穆夫人嘗以王寢帳隳裂乃造青練/帳以易之王曰作法於儉猶恐為奢但慮後)¶
<pb:KR3k0008_WYG_014-12a>¶
(代遂爲錦繡耳卒/不用呉越備史)一百二十鳯皇羅列含明珠(韋蘇州/長安道)¶
(歌中有流蘇合懽之寳帳一/百二十鳯皇羅列含明珠)五王帳(鄭處誨明皇雜録/帝友愛至厚殿中)¶
(設五幄與諸王/處號五王帳)重頂帳(穆宗宫中花開以重頂/帳蒙蔽欄檻史諱録)李嶠(當/則)¶
(天朝拜相帝幸宅見卧青絁帳賜御用繡羅帳嶠卧不/安席明日奏少時相者謂不當華欲用舊帳知命録)¶
靚粧盈里不施幃帳(楊貴妃妹虢國夫人素與國忠亂/頗為人知不恥也毎入謁並驅道)¶
(中從㜮侍姆百餘騎炬宻如晝靚/粧盈里不施幃帳時人謂之雄狐)流蘇(李賀桂帳/流蘇煖)錦帳¶
三十里(紀聞譚京師名娼嬌陳如姿藝俱美陸州尹一/見求納焉陳如曰得錦帳三十里乃可盖戯之)¶
(也翌日載錦帳數十車/張之陳大驚乃如前約)深幃金鴨冷(李賀神/女廟)¶
<pb:KR3k0008_WYG_014-12b>¶
　　　屏風(六/)¶
白雲母屏風(後漢鄭𢎞為太尉時舉第五倫為司空班/次在下每正朔朝見𢎞曲躬自卑上遂聽)¶
(置雲母屏風分隔/其間由此為故事)列女屏風(東觀漢記宋𢎞嘗見御座/施屏風畫列女帝數顧𢎞)¶
(曰未見好徳/如好色者也)畫屏(曹不興善畫屏風誤落筆㸃素因就/以作蠅孫權以為生蠅舉手弹之)¶
隔坐(呉録景帝時紀亮為尚書令子騭為/中書令每朝㑹詔以御屏風隔其坐)刻鏤(三輔史/録曰何)¶
(敞為汝南太守章帝巡過郡設刻鏤屏風帝命侍中黃/香銘之曰古典務農彫刻傷民忠則竭節義在修身)¶
賦(淮南子屏風賦惟新屏風出/自幽谷不逢仁人永為枯木)銘(李尤銘曰舍則潜辟/用則誤張壅遏風邪)¶
(霧露/是抗)謝碁子屏風啓(梁簡文帝謝碁子屏風啓曰雲母/之窻慙其麗色琉璃之扇愧其含)¶
<pb:KR3k0008_WYG_014-13a>¶
(影/)皇邸(屏風也/周禮)屏隔之位(屛風隔形/如今腰扇)賜(太祖平桞城班/所獲特以素屏)¶
(風賜毛玠曰君有古人之風/故賜古人之器玠字孝先)歩障(晉王愷君夫作紫絲/歩障四十里石崇作)¶
(錦歩障以敵/之廣五十里)孔以所上䟽列為屏障(魏徵䟽奏帝曰方/以所上䟽列為屏)¶
(障庶朝/夕見之)集家誡(房𤣥齡集古今/家誡書屏風)連屏(李絳帝詔絳等捜/次君臣成敗五十)¶
(種為連屏張便坐席每閲視顧左/右曰而等宜作意勿為如此事)冩烈女傳(虞世南帝/嘗命冩烈)¶
(女傳於/屏風)金雞障(安禄山帝登勤政樓幄/坐之左置金雞大障)懸黎屏風(唐杜/陽編)¶
(元載嘗造芸暉堂户牖内設懸黎屏風本楊國忠之寳/也屏上刻前代美人妓樂之形外以玳瑁水犀為押絡)¶
(以真珠瑟瑟其為精/妙殆非人工所及)八角花鳥屏風(唐酉陽雜俎安禄/山恩寵莫比錫賚)¶
<pb:KR3k0008_WYG_014-13b>¶
(無數其所賜品目/有八角花鳥屏風)虹霓屏風(唐太真外傳𤣥宗語如憶/得一屏風今在訪以賜汝)¶
(屏乃虹霓為名雕刻前代美人之形可三寸許其餘執/翫之器衣服皆用衆寳相厠而成水晶為地以玳瑁水)¶
(犀為押絡以真珠瑟瑟間綴精巧殆非人力所製乃隋/文帝所造賜義成公主堕在北胡貞觀初滅胡蕭后同)¶
(歸中國上/因而賜焉)屏上婦人(酉陽雜俎元和中有士人因醉卧/㕔中及醒見古屏上婦人等踏歌)¶
(曰長安兒女踏春陽無處春陽不㫁腸舞袖弓腰渾忘/却蛾眉空帶九秋霜其中雙鬟者問如何是弓腰歌者)¶
(乃反首髻及地勢如規焉士/人驚懼因叱之忽然上屏)手印(明皇所幸美人王氏/數夢人召飲客具言)¶
(於上曰此必術士所為若再往以物誌之其夕夢中又/往因就硯中濡手印於屏風上既寤即告帝索於外果)¶
(於東明觀中得其手紋而道/士已遁去矣出唐末遺事)水晶屏(楊妃外傳水晶屏/上刻美人形可二)¶
<pb:KR3k0008_WYG_014-14a>¶
(三寸妃以遺國忠置之樓上常偃息其下一日國忠獨/卧屏上諸女悉下各通名曰當壚人也歩蓮人也桃源)¶
(人也拾翠人也竊香人也金屋人也解佩人也為雲人/也&KR0030;眉人也吹簫人也笑躄人也許飛瓊也趙飛燕也)¶
(金谷人也結綺臨春人也國忠驚叱/皆復歸屏自是不登樓未幾果敗)畫漢魏臣(貞元十/一年上)¶
(宴宰相於麟徳殿東亭令施屏風於坐位/之後畫漢魏臣并列善言美事南部新書)金鵝(李賀金/鵝屏風)¶
(蜀山/夢)屏開金孔雀(杜/甫)嘗書四十二幅屏(徐浩嘗書四十/二幅屏八體皆)¶
(備/)¶
　　　几(七/)¶
白五几(周禮司筵掌五几玉/彫彤漆素為五几)國賔彫几彤几(國賔謂諸/侯來朝孤)¶
<pb:KR3k0008_WYG_014-14b>¶
(卿大夫來聘朝者/彫几聘者彤几)熊席漆几(甸役則設熊席右漆几謂/王甸有司祭表貉所設席)¶
(几/)吉事變几㓙事仍几(吉事王祭宗廟祼於室饋食於/堂繹於祊每事易几神事示新)¶
(䘮奠几相/因䘮禮略)奮髯抵几(朱博見齊/吏舒緩)投之以几(晉伐偪陽城/荀偃士匄請)¶
(班師智伯怒投之以几出於其間/注云出偃匄之間智伯荀罃字)省中置几(平詔太師/孔光每十)¶
(日一賜飡賜靈壽杖令為/太師省中置几入省用杖)孔融憑几(孔融為北海袁譚/來攻流矢雨集然)¶
(融憑几安/然而坐)賜素几(毛玠事與素/屏風同上注)黃金几(漢武内傳曰帝/受太甲靈符十)¶
(二事於西王母盛以黃金几/封以白玉函以珊瑚為牀)化白麂(神仙傳葛仙公憑/桐木几於女几山)¶
(學仙得道後几化為白/麂三足時出於山上)孔賜几杖(甄權許州扶溝人貞/觀中權已百嵗太宗)¶
<pb:KR3k0008_WYG_014-15a>¶
(幸其舍賜/几杖衣服)烏皮几(拂拭烏皮/几杜詩)狐文几(雲仙散録叩頭録/房壽六月召客凭)¶
(狐文/几)肉几(唐酉陽雜俎黃㼐兒矮陋機惠𤣥宗嘗/憑之行問外間事動有錫賚號曰肉几)憑几¶
而聽(閣下無事時一致之坐側使跪進其所有閤下憑/几而聽之未必不如聽吹竹弹絲敲金擊石也韓)¶
(文/)朽机(懼傾撲納/涼聮句)撫几(雲車何來遲撫几空/嘆息李白日夕山中)烏几伴棲¶
遲(杜/甫)扶几導之言(韓愈病中/贈張十八)¶
　　　席(八/)¶
白底席綴純(底蒻也綴雜採也/純縁也純音凖)豐席畫純(豐莞席也並/天子朝燕之)¶
(席/)不同(孔子曰父子不同/席男女不同席)可卷(我心匪席/不可卷也)不煖(孔席/不煖)避¶
<pb:KR3k0008_WYG_014-15b>¶
席(曾子/避席)為門(陳平以/席為門)獨坐五十餘席(後漢元日上令講/論不勝者輙奪其)¶
(席與通者戴憑/獨坐五十餘席)棄席(鮑昭詩棄席思君幄願垂晉主惠/晉文公令席褥捐之子犯曰席褥)¶
(而君卧棄之不/可文公乃止)綺席(瑶席/蘭席)重席正席(主人跪正席客跪/撫席而辭客徹重)¶
(席主人固辭客踐席乃坐/正席重席貴賤有重數)函丈(禮布席席間函丈注函/容也謂講問之時其席)¶
(相對席間/足以指畫)祍席(祍席卧席也禮曰請席何向/請祍何趾坐問向卧問趾)盡後(虚坐/盡後)¶
(食坐盡前注/云嫌汚席也)禮有以多為貴者(謂天子之席五重諸侯/三重大夫再重士不重)¶
斂席(收之/也禮)奉席如橋衡(奉之令左昻右/低如有首尾焉)争席(陽子居周/過於老&KR0360;)¶
(其往也舍者迎將其家公執席妻執巾櫛舍者避席煬/者避竈注云尊形自異故惮而避之其反也舍者與之)¶
<pb:KR3k0008_WYG_014-16a>¶
(争席注云去/其矜夸故也)莞為席(東方朔曰孝/文以莞為席)半席(漢相田蚡為壽/坐者避席伏及)¶
(竇嬰為壽故人/避席餘半膝席)絶席(王常為横野大將軍位次與諸將/絶席來歙攻隗囂帝自勞之飲燕)¶
(與諸將絶席張禹為太傅鄧太后以殤帝/幼弱欲令重臣居禁中乃詔與三公絶席)專席(宣秉為/中丞上)¶
(特詔中丞司𨽻尚書令㑹司並/專席而坐故京師號曰三獨坐)寢處其皮(傳曰臣食其/肉寢處其皮)¶
(矣/)割席(管寧華歆同席讀書有乗軒冕過者歆廢/卷觀之寧割席分半而坐曰子非吾友)三經¶
之席(說苑孔子困陳蔡之間/環堵之内席布三經)又專席(禮有䘮者/專席而坐)側席(有/憂)¶
(者側席/而坐)馬席(蘇秦激張儀/以馬席坐之)王勤(坐無空席/見待士門)中席(為人子/者坐不)¶
(中席不/敢當尊)必異(羣居五人則/長者必異席)不坐(席不正/不坐)不重(傳闔廬居/不重席)¶
<pb:KR3k0008_WYG_014-16b>¶
前席(賈誼傳文帝前席注/云促席近聽誼言)南嚮北嚮以西方為上(東嚮/西嚮)¶
(以南方/為上)斷席(許敬字鴻卿與誣君者㑹於縣敬/挍刀斷席曰不敢與惡人同席)織席(蜀/先)¶
(主賣屨織/席為業)又臧文仲(三不仁妾織蒲注/云家人賣席也)羊皮(羊茂為東/郡守坐羊)¶
(皮/)温席(黃香家素貧盡心孝養/暑則扇牀枕寒則温席)茅葭(先賢傳鄭敬/以茅葭為席)織席¶
自給(李恂為武城太守歩歸結茅屋/與諸生織席自給後為兖州牧)孔豹席(張志和/豹席)蓬¶
席(陸龜蒙升/舟設蓬席)舉席自障(盧懐謹門不施箔/風雨至舉席自障)綵席藉歩(頴/王)¶
(璬濟江舟中以綵席藉步命/撤之曰此可寢奈何踐之)龍鬚(地理志鳯翔府/土貢龍鬚席)鳯翮¶
(相州土貢/鳯翮席)水葱(登州土貢/水葱席)椰葉(唐南蠻環王/椰葉為席)紫茭席(唐/杜)¶
<pb:KR3k0008_WYG_014-17a>¶
(陽編曰方士田佐元唐大通皆入宫禁時有處士伊祁/𤣥上知其異人召入宫設紫茭席席色紫而類茭葉光)¶
(軟香浄冬温夏涼此/本烏弋山離國獻)龍鱗之席(憲宗迎佛骨入内道/場設龍鱗之席同上)緑¶
白平細背席(唐酉陽雜俎安禄山所賜/品目有緑白平細背席)織作玉牀席(李/白)¶
(觀刈蒲魯國寒事早初霜刈渚蒲此草最可/珍何必貴龍鬚織作玉牀席欣承清夜娯)雨來霑席¶
上(杜/甫)異席咨事(舊史浙西觀察使李栖筠有重望虚心/下士幕府盛選才彦觀察判官許鴻謙)¶
(有學識栖筠常/異席事多咨之)壬癸席(河東備録申王取猪毛刷浄令/考工織壬癸席滑而且涼餘見)¶
(猪/門)¶
　　　簟(九/)¶
<pb:KR3k0008_WYG_014-17b>¶
白書篾席黼純(篾桃竹席也白黑/之繒以純縁也)筍席𤣥純(筍弱竹也/𤣥純黒縁)¶
(也並天子/朝燕之簟)詩下莞上簟(乃安/斯寢)桃笙象簟(韜於/筒中)珍簟(玉/簟)夏¶
簟清兮(畫不/暮)斂席與簟(禮/)斂簟而襡之(襡韜也/音毒禮)莞簟之¶
安(藁秸/之設)席上之莞簟(樽之上先𤣥/酒淮南子)象牙細簟(王隐晉書/曰車永為)¶
(廣州刺史子溢多使工/作象牙細簟工甚患之)竹席(說文簟竹席也方言曰簟/宋魏之間謂之笙今江東)¶
(通言/笙也)三伏餘炎九折成用(梁簡文答定襄侯餉卧簟書/云筠簟多品篠簜雜名三伏)¶
(餘炎九折成用又答南平王書曰/未若五離九折生桃枝之翠筍)賜(晉公卿禮秩太宰/何曾遜位賜簟褥)¶
(各一/具)求六尺簟(王恱見王恭六尺簟謂有餘求之恭即/送後恱見恭更無簟恭曰平生無長物)¶
<pb:KR3k0008_WYG_014-18a>¶
劉孝儀謝始興王賜花紈簟啓曰(麗竝桃象周洽昏明/便覺虚室以寒狐裘)¶
(可襲雖九日煎沙香粉不/棄三旬沸海團扇可捐)孔黃琉璃(韓愈鄭羣贈簟詩/攜來當晝不得卧)¶
(一府傳看/黃琉璃)含風漪(又誰謂故人知我意/卷送八尺含風漪)文簟(納凉聮句/青熒文簟)¶
(施/)犀簟(五行志武后時嬖臣/張易之為母為犀簟)白角簟(地理志蘇州/土貢白角簟)糠竹¶
簟(雲仙散録叩頭録房壽/六月召客坐糠竹簟)體堅色浄(體堅色浄又藏節/滿眼凝滑無瑕疵)¶
(韓/文)清簟(華榻有清簟陪/杜侍御遊同上)光彩照耀(呼奴掃地鋪未了光/彩照耀驚童兒青蠅)¶
(側翅蚤虱避肅肅疑/有青飈吹贈簟詩)簟色寒(微霜淒淒簟色/寒長相思李白)玲瓏透象¶
牀(韋蘇州横塘行寳/簟玲瓏透象牀)金簟(侯君集破髙昌所得金簟甚/精御府所無唐盧氏雜記)¶
<pb:KR3k0008_WYG_014-18b>¶
長簟(韋蘇州雨夜詩/獨驚長簟冷)鳯窠(李賀長簟/鳯窠斜)酒醒思卧簟(杜甫/何氏)¶
(山/林)掃地青玉簟(李白/詩)恩分夏簟冰(杜甫寄/劉陜州)¶
　　　茵褥(十/)　(氈附/)¶
白文茵(詩文茵暢轂/文茵虎皮)不敢均(汲黯與周陽游同/車未嘗敢均茵褥)皮褥(後/漢)¶
(荀爽慈明為三公食不/過一肉脫粟飯坐皮褥)賜(呉張昭非魯肅孫權不以/介意賜肅母幃帳氈褥)賜¶
何曽(見簟/門)汚(邴吉曰馭吏醉不/覺汚丞相車茵)無縁飾(魏帝本紀曰上/儉率茵褥取質)¶
(無有/縁飾)累茵(世説晉武帝年十三四時冬天晝日不著複/衣夜則累茵褥謝公曰體宜令有常陛下晝)¶
(過冷夜過熱又子/路曰累茵而坐)吐茵(馭吏酒困吐茵/而少卿不責)　氈氈案(周禮/有氈)¶
<pb:KR3k0008_WYG_014-19a>¶
(案/)我家舊物(晉王子敬卧齋中盗取物敬/曰青氈我家舊物見盗門)孔素褥(魏徵/帝賜)¶
(素褥以/從其尚)無䄄褥(岑文本貴常自以興孤/生居處卑室無䄄褥帟)坐客寒無氈(杜/甫)¶
(戯簡鄭廣文才名三/十年坐客寒無氈)芳茵(同上贈汝陽王/永懐侍芳茵)敗氈敝席(五/代)¶
(李愚渤海無棣人愚有疾明宗遣宦官視之見其/敗氈敝席四壁蕭然明宗嗟嘆命以供帳物賜之)十年¶
一易(韓滉雖宰相子/茵祍十年一易)褥壽(百官志守宫署掌供蕃客帷/帟則題嵗月褥壽七年不及)¶
(期而壊/有罰)却塵褥(唐杜陽編元載寵姬薛瑶英載為處却/塵褥其褥出自句驪國一云是却塵之)¶
(獸毛所為也其色/殷鮮光軟無比)龍罽鳯褥(同昌公主堂中/設龍罽鳯褥)繡氈(唐酉/陽雜)¶
(俎安禄山恩寵莫比其所賜有繡/鴟毛氈兼令姚令瑶就宅張設)花裀(學士許謹選放/曠不拘小節多)¶
<pb:KR3k0008_WYG_014-19b>¶
(與親友結宴花圃中未嘗具帷幄設坐只使童僕/軰聚落花鋪坐下曰吾自有花裀出唐開元遺事)深羅¶
大絪(見龍/鬚志)翠織成(杜甫張舍人遺織成褥段/客從西北來遺我翠織成)五色覆安¶
革氈(唐史五/行志)以氈蒙馬(哥舒翰與崔乾/祐戰以氈蒙馬)冰蠶絲錦褥(唐/老)¶
(子嘗買一舊錦褥有波斯見之乃曰此冰蠶/絲所織暑月陳於坐滿室清涼樂府雜録)褥隠繡芙¶
蓉(杜/甫)鼲貂之褥蛩蟁之氈(張易之母有牙席犀簟/鼲貂之褥蛩蟁之氈)¶
　　　牀(十一/)¶
白華睆大夫之簀(曾子寢疾病童子曰華而睆大夫之/簀與曾子曰然斯季孫之賜也我未)¶
(之能易起易簀簀/牀笫華畫也睆文)牀笫之言不踰閾　易簀(見/上)象牀(孟/嘗)¶
<pb:KR3k0008_WYG_014-20a>¶
(君至楚楚獻象牀直千金公/孫戌諫令勿受孟嘗君乃止)載寢之牀(乃生/男子)息偃(詩云/息偃)¶
(在/牀)瑇瑁(牀/)珊瑚(漢武内傳曰帝/以珊瑚為牀)安身(夜以/安身)養體(史/記)剥牀¶
以足　巽在牀下　踞牀(漢書髙陽酈食其求見髙/祖髙祖方踞牀兩艾洗足)藜¶
牀欲穿(漢書管寧家貧在藜/牀欲穿為學不倦)龜搘(江淮間有人得龜用/搘牀三十年放之猶)¶
(活/)沉香牀(異苑曰沙門支法存/有八尺沉香牀木)懸床(列仙傳羊公華陰/山峰中人懸一石)¶
(床/)踞我牀(論衡曰孔子將死遺祕書曰不知何一男子/自稱秦始皇上我堂踞我牀顛倒我衣裳至)¶
(沙丘而亡後始皇至魯/觀孔子宅至沙丘而崩)孔引貴臣共榻(劉文静唐公踐/天子位擢納言)¶
(時多引貴臣共榻文静諫曰今率土莫不臣而延見羣/下言尚稱名帝座嚴尊屈與臣下均席此王𨗳所謂太)¶
<pb:KR3k0008_WYG_014-20b>¶
(陽俯同萬/物者也)自投(髙祖順聖皇后竇氏聞隋髙祖受禪自/投牀下曰恨我非男子不能救舅家禍)¶
拊牀(李靖左僕射楊素拊其/牀謂曰卿終當坐此)終當據此(封倫内史令楊/素每撫其牀曰)¶
(封郎終當/據此云)政事堂巨牀(李吉甫初政事堂會食有巨牀/相傳徙者宰相輙罷不敢遷吉)¶
(甫笑曰世俗禁忌何/足疑耶撤而新之)金牀(盧簡辭盧昻坐贓簡/辭窮按乃得金牀)玉牀揺¶
(夏侯端大業中宻語髙/祖曰玉牀揺帝坐不安)醉登(杜甫嘗醉登武牀瞪視曰/嚴挺之乃有此兒武亦暴)¶
(猛中/銜之)匿牀下(孟浩然王維私邀入内署俄而𤣥宗至浩/然匿牀下維以實對帝喜曰朕聞其人而)¶
(未見也何懼而/匿詔浩然出)置榻(李峴同平章事故政事堂不接客/自元載為相中人傳詔者引升堂)¶
(置榻待之峴至/即敕吏撤榻)引同榻坐(李勉父擇言張嘉貞為益州/都督性簡貴接部刺史倨甚)¶
<pb:KR3k0008_WYG_014-21a>¶
(擇言守漢州/獨引同坐榻)引升御榻(李綱帝引/綱升御榻)碼碯牀(西域波斯開/元天寳間遣)¶
(使者十軰/獻碼碯牀)不過一牀(南蠻傳故蜀孺老得扶携悉入成/都閭里皆滿戸所占地不得過一)¶
(牀/)施特榻(崔渙起家亳州司功參軍還調於是入/判者千餘吏部侍郎嚴挺之施特榻)連榻¶
坐(王毛仲與諸主及姜皎/等侍禁中至連榻而坐)謁牀下(李林甫病劇國忠至/自蜀謁林甫牀下)¶
象牙牀(訶陵以象/牙為牀)牀幃多飾金玉(郭孝恪之在軍/牀幃多飾金玉)見龍¶
牀(唐杜陽編穆宗飛龍衛士韓志和更雕踏床髙數尺/其上飾之以金銀綵繪謂之見龍牀置之則不見龍)¶
(形踏則鱗鬛爪牙俱出始進上以足履/之而龍夭矯若得雲上怖畏遂令撤去)火齊牀(武帝築/望仙臺)¶
(設火/齊牀)搘以金龜銀螯(同昌公主製水精等/床悉搘以金龜銀螯)温清牀(懿宗/迎佛)¶
<pb:KR3k0008_WYG_014-21b>¶
(骨入内道場/設温清牀)水精牀(杜陽編同昌公主製水/精火齊琉璃玳瑁等牀)七寳牀(李/白)¶
(序明皇以七/寳牀賜食)帖花檀香牀(唐酉陽雜俎安禄山所/賜品目有帖花檀香牀)風牀¶
(展書卷杜/甫水閣詩)常侍登牀(太宗作飛白羣臣就帝手中競取/劉泊登牀得之太宗笑曰昔聞媫)¶
(妤好辭輦今見/常侍登牀墨藪)馮道軍中不設牀席(卧一束芻而/已五代史)金繩¶
牀(南蠻驃古朱波王/出輿以金繩牀)立牀下拜(韓愈石鼎聮句序二子/大懼皆起立牀下拜)¶
茅棟蓋一牀(杜甫柴/門詩)牀上書連屋(何氏山/林詩)支牀錦石圓¶
(季秋江行/詩同上)¶
　　　枕(十二/)¶
<pb:KR3k0008_WYG_014-22a>¶
白角枕粲兮(詩/)曲肱(子曰飲水曲肱而/枕之樂亦在其中)不加(漢書履雖/新不加於)¶
(枕/)安寢　載寢　斂枕簟(鷄初/鳴也)安枕(薛公曰使黥布出/下計陛下安枕而)¶
(卧/)扇(黃香盡心供養/暑則扇床枕)銘(蔡邕枕銘曰哲人/降鑒居安問傾)髙枕王千里¶
(酈寄説呂/産呂禄)夜以安身(傳/)載安斯寢　琥珀(宋武帝時獻/琥珀枕碎之)¶
(為刀/瘡藥)三十二物(神仙傳曰泰山父老時漢武東廵見父/鉏於道頭上白光髙數尺呼問之對曰)¶
(有道士教臣作枕枕有三十二物應二/十四氣八物應八風臣年轉少齒生)芳松枕(劉向别/録曰芳)¶
(松/枕)龍頭枕(東宫故事曰太子納/妃有漆龍頭支結枕)枕鴻書(漢淮南王有枕/鴻書書中有神)¶
(仙為/金術)孔金寳神枕(合浦公主御史劾盗得浮屠/辯機金寳神枕自言主所賜)瑟瑟枕¶
<pb:KR3k0008_WYG_014-22b>¶
(盧簡辭盧昻坐贓簡辭/窮按得瑟瑟枕大如斗)髙枕而卧(李絳曰如此水旱無/年倉廪空虚誠陛下)¶
(焦心銷志求濟時之/略渠便髙枕而卧哉)家惟枕履(元徳秀家/惟枕履)丙夜不安枕¶
(循吏傳太宗當曰朕思/天下事丙夜不安枕)不得髙枕而瞑(桓彦範盧襲秀/亦坐與敬暉善)¶
(為冉祖雍所按祖雍曰君且下獄諸弟皆縱酒無憂色/何耶對曰今盡殺諸弟則已如獨殺襲秀恐公不得髙)¶
(枕而瞑祖雍色動曰/當活公遂得不坐)大衾長枕(𤣥宗為太子嘗製大衾/長枕將與諸王共之睿)¶
(宗知/甚喜)或枕或欹(文粹羅衮枕銘曰或枕或/欹有安有危勿邪其思)韋氏三枕(五/行)¶
(志韋后妹嘗為豹頭枕以辟邪白澤/枕以辟魅伏熊枕以宜男亦服妖也)玉枕(五代史𢎞肇/鄭州滎澤人)¶
(燕人何福進有玉枕直錢十四萬遣僮賣之准南以鬻/茶僮隐其錢福進笞責之僮乃誣告福進得趙延壽玉)¶
<pb:KR3k0008_WYG_014-23a>¶
(枕以遺呉人𢎞肇/捕治福進棄市)遊仙枕(唐開元遺事龜兹國進枕一/其色若碼碯温潤如玉製作)¶
(甚工枕之而寐則十洲三島盡在/夢中帝因號遊仙枕後賜楊國忠)夜明枕(唐開元遺事/虢國夫人有)¶
(夜明枕置於堂中紅/光照室不假燭燈)紅麩枕(唐張瀆宣室志韋弇遇玉/清之女持寳以贈出一枕)¶
(似玉微紅有文如粟竒/光炳然曰紅麩枕也)質錢(卓行陽城常/以木枕質錢)重明枕(唐杜/陽編)¶
(元和八年大軫國貢重明枕長一尺二寸髙六寸潔白/如水晶中有樓臺之狀四方中有十道持香執簡循環)¶
(不已謂之行道真人其瓦木丹青衣/服簮紱纎悉備具通瑩如水覩物)鷓鴣枕(同昌公主/有鷓鴣枕)¶
(其枕以七寳合成/為鷓鴣狀同上)磁石枕(豐寧傳益眼者無如磁石為/盆枕可老而不昏寧王宫中)¶
(多用/之)色綾枕(酉陽雜俎臺山有色綾木理如/綾紋窠百姓取為枕呼色綾枕)警枕(呉越/備史)¶
<pb:KR3k0008_WYG_014-23b>¶
(武肅王錢鏐在軍中未嘗安寢復用圓木小枕睡熟則/欹由是得悟名曰警枕及鎮撫二國至于末年每夕列)¶
(侍女戒之曰外有報事當震聲/以為警自是聞報即時而遣)且留琥珀枕(李白白頭/吟且留琥)¶
(珀枕還有/夢來時)神雞枕(常新録曰史鳯宣城妓/也待客異者有神雞枕)抝枕(皮光業/見聞録)¶
(曰崔謹由元和元年登第至開成已入翰林因偶止之/夕二更以來中使宣召引入數重門至一處堂宇華煥)¶
(簾幙俱垂見左右二閹然蠟而坐謂謹由曰上不豫已/數日奉太后旨命學士草廢立謹由大驚曰某有中外)¶
(親族數千口列在縉紳長行兄弟甥姪三百人一日聞/此覆族之言寧死不敢承命况聖上髙明之徳覆乎八)¶
(方豈可輕議二閹黙然良久引謹由至一小閤文宗坐/於殿上二閹經歴階而疏上唯俛首又曰不為此抝木)¶
(枕措大更不復在此坐矣仍戒/謹由曰事泄即是此措大也)青甆枕(唐沈既濟枕中/記道者呂公經)¶
<pb:KR3k0008_WYG_014-24a>¶
(邯郸道上邸告授盧生枕曰子枕此當令榮&KR0408;如/願其枕青甆而竅其兩端遂至其家歴三台乃寤)髙枕¶
笑浮生(杜甫遣悶詩是非何/處定髙枕笑浮生)堂中特設夜明枕銀燭不¶
施光鑒帷(注虢國夜明光燭一/室鄭愚津陽門詩)¶
　　　案(十三/)　(書案附/)¶
白持案(史記髙祖過趙趙王張敖持案/進食禮甚恭髙祖箕踞罵之)對案不食(萬石/君石)¶
(奮子孫有過不誚/譲為之對案不食)案上不過三杯(朱博儉案上/不過三杯)屏案(尹/敏)¶
(與班虎相厚善/語常屏案不食)舉案齊眉(梁鴻妻孟光每上/鴻食舉案齊眉)等案而食¶
(燕丹子曰太子常/與軻等案而食)金案(茅君嘗授神仙之職衆賔皆至/剰忽然自有青縑帳於屋下敷)¶
<pb:KR3k0008_WYG_014-24b>¶
(數重白氊金案/玉杯人皆醉飽)鳩入案下(烈士傳魏公子無忌方食有/鳩入其案下公子怪之比有)¶
(何急來投無忌邪使人於殿下視/之左右顧望見一鷂從屋上飛去)　書案書案銘(梁簡/文帝)¶
(曰性廣知平文彫非曲厠質錦帳承芳綺褥/被召通今案奸治俗刻香鏤彩纎銀卷足)抵破書案¶
(東觀漢記更始韓夫人嗜酒/每侍飲奏事輙抵破書案)短人行案上(漢武帝故事/時東都獻短)¶
(人長五寸上疑是山精常令行案上/方朔問曰巨靈王何叛阿母健否)抵案(朱博子元為/琅邪太守怒)¶
(吏抵/案)斫案(江表傳曰曹公平荆州欲伐呉張昭等皆勸/迎唯周瑜陳拒之之計孫權乃斫前奏案曰)¶
(復有欲迎北軍/者與此案同)青玉案(張平子詩曰美人贈我錦/繡段何以報之青玉案)陳楚¶
謂之冩(方言陳楚之/間謂案為冩)孔據案(劉𤣥佐貴母尚在賢婦人/也見縣令走廷中白事退)¶
<pb:KR3k0008_WYG_014-25a>¶
(戒曰長吏恐懼卑甚吾思而父吏於縣亦當爾/而據案當之可安乎𤣥佐感悟待下益加禮)以紙筆¶
置于案(郭翰廵察隴右狄仁傑為刺史民争言有異政/翰就舘以紙筆置于案謂僚屬曰願薦使君美)¶
(于/朝)指香案(鄭覃帝嘗謂百司不可使一日弛惰/因指香案爐曰此始華好用久則晦)百寳案¶
(唐杜陽編同昌公/主琢百寳為圓案)食案(或如臨食案肴核/分飣餖韓愈南山)銀案(舉人多/以白紙)¶
(糊案子面鄭昌圖詩曰新/糊案子其白如銀出摭言)書蠅食案繁(韓/詩)玉案(李白鼓/吹入朝)¶
(曲天子憑玉案/劍履若雲行)瓊杯綺食青玉案(李白憶舊遊瓊杯綺/食青玉案使我醉飽)¶
(無歸/心)君門曉日開(杜牧李甘詩君門曉/日開赭案横霞布)玉皇香案(元稹/詩我)¶
(是玉皇香案吏謫/居猶得在蓬萊)傳觴青玉案(李/白)别設案(髙士㢘皇太/子監國又攝)¶
<pb:KR3k0008_WYG_014-25b>¶
(太傳太子令曰寡人資公訓𨗳而比聽政據案對/公情所未安所司宜别設案奉太傅士㢘固辭)孜孜¶
凭書案譬彼鳥黏黐(韓文寄/崔念六)仆香案前(韋虔厚太和二/年方奏事暴疾)¶
(仆香案前帝令中人翼/扶之輿還第一夕薨)¶
　　　杖(十四/)¶
白齒杖杖函(秋官伊耆氏掌供王之齒杖齒杖謂/賜老者杖供其杖函藏之既事受之)杖者¶
(鄉人飲酒/杖者出)嚗然(莊子曰神農嚗然放杖/而笑嚗然放杖聲也)曲杖(韓子周王/下令索曲)¶
(杖吏求之不得使和求/得之乃知吏不事杖)卭竹杖(張騫在大夏時見卭竹/杖云賈人市之於身毒)¶
(國/)積竹杖(漢書云昌邑王買積/竹杖注云合竹作杖)靈壽杖(後漢賜孔/光靈壽杖)龍(後/漢)¶
<pb:KR3k0008_WYG_014-26a>¶
(壺公與費長房一竹杖曰騎此任之則/自至因以投葛陂顧視則化龍而去)六尺之杖(吕氏/春秋)¶
(曰孔子弟子從逺方來者孔子荷杖問之曰子之父不/有患乎搏杖問之曰子之母不有患乎置杖問之曰子)¶
(之兄弟不有患乎杖歩而問之曰子之妻子不有/患乎故孔子六尺之杖論貴賤之禮辨親踈之義)鄧林¶
(山海經曰夸父死/棄杖化為鄧林)扶危(郭璞桃杖賛曰簟/以寧寢杖以扶危)鳩杖　五十¶
杖於家(六十杖於鄉七十杖/於國八十杖於朝)函杖(席間/函杖)投杖(子夏投其/杖而拜)¶
曵(孔子/曵杖)植其杖而耘(植倚/也)荷篠(以杖/荷篠)叩原壌之脛(原壌/夷俟)¶
(孔子以杖/叩其脛)䇿杖而去(魯連却秦軍平原欲/封之連遂䇿杖而去)後漢李尤靈¶
壽杖銘曰(亭亭竒榦云云乃/制為杖扶危定傾)後周庾信賦曰(桓宣武平/荆州外白)¶
<pb:KR3k0008_WYG_014-26b>¶
(有人稱楚丘先生來請門下桓公曰名父之子流離江/漢孤之責矣乃令引進乃曰噫子老矣雞皮鶴髮蓬頭)¶
(歴齒乃是江漢英靈荆衡杞梓雖有聞於十室幸無求/於千里寡人有銅鐶靈壽銀角桃枝開木𤓰而未落養)¶
(蓮花而未萎迎仙客於錦市送遊龍於葛陂先生將以/養老將以扶危先生笑而言曰中國明於禮義闇於知)¶
(人心之憂矣惟我生民雖復孤條勁柘促節貞筠杖端/刻鳥角首圖麟豈能將余此身余之衰矣雖然有以非)¶
(鬼非蜮心之憂矣未見縱心先求順耳伯玉何嗟丘明/惟耻别有九棘龎眉三槐暮齒孔光謝疾袁逢致仕明)¶
(公此贈或/非乖理)後漢馮衍銘曰(杖莫如信行莫如仁惠而無/實怨及爾身趙武之珍子罕)¶
(之寳二子之/迹盖近於道)又(晉傅咸卭竹杖銘曰/立此高節承世矜式)又(梁簡文楊杖銘/曰妙飾佳木游)¶
(聖振灼排空霧轉騰雲鳯/躍厖異玉伸長踰金錯)梁到溉餉任新安竹杖因贈¶
<pb:KR3k0008_WYG_014-27a>¶
詩曰(卭竹籍舊聞靈壽資前識復有冒霜筠寄生桂潭/側文彩既斑斕質性其調直所貴夭夭真為有乗)¶
(危/力)孔杖而後興(桞宗元貶求州司馬雅善蕭俛詒書曰/出門見適州閭市井者其十八九杖而)¶
(後興自料居/此尚復幾何)杖履經過(齊澣嚴挺之與/澣杖履經過)杖策(栢耆杖策/詣淮西行)¶
(營謁/裴度)杖銘(文粹羅衮杖銘曰身之疲杖/以扶之國之危賢以圖之)釦杖(劉季述以/所持釦杖)¶
(畫地/責帝)賜靈壽杖(李靖賜/靈壽杖)杖而入見(後蜀孟昶即位數月/是時李肇自鎮來朝)¶
(杖而入見稱疾不拜及聞/李仁罕死遽釋杖而拜)末曲杖(唐酉陽雜俎河雲院/庫中有劉晏末曲杖)¶
(是尋運路/所乗者)木柺(契丹犯京師王遣牙將王峻奉表契丹/耶律徳光呼之為兒賜以木拐一木拐)¶
(契丹貴之如中國几杖非優大臣不可得峻/持拐歸彼人望之皆避道五代史髙祖本紀)若侍頴杖¶
<pb:KR3k0008_WYG_014-27b>¶
(驚神馳思若侍/頴杖夢得書)緑玉杖(手持緑玉杖朝/登黃鶴樓李白)縮節杖(陶家瓶/餘事曰)¶
(徐鳯有一杖直如筆管其後每年生一節二十年後每/年縮一節三月即杖之四面青赤白黑各開一花不知)¶
(何木/也)杖化懸崖(宣室志楊隐之謁唐先生將歸先生以/杖畫地視其庭忽杖化懸崖萬仭嵓谷)¶
(重疊謂隐之曰陵谷遽遷子將安歸隐之/泣告乃以箒掃之其庭户如故乃得歸)赤藤為杖世¶
未窺臺郎始攜自滇池(韓愈和虞部盧汀酬/翰林錢徽赤藤杖歌)空堂晝眠¶
倚牖户飛電著壁搜蛟螭(上/)笻竹杖(李徳裕罷浙西遊/甘露寺遺老僧笻)¶
(竹杖其杖雖竹而方所持向上節眼鬢牙四面對出後/數嵗再飲朱方居三日到院問前杖何在則老僧規圓)¶
(而漆之矣公嗟/嘆彌日芝田録)别杖留青竹(李白餞/髙尊師)惟有紅藤杖相随¶
<pb:KR3k0008_WYG_014-28a>¶
萬里來(紅藤杖白/居易詩)杖藜長松隂(杜甫白水/崔少府詩)杖藜復恣意¶
免值公與侯(晦/日)杖藜出嶇&KR0706;(焉得輟兩足/杖藜出嶇&KR0706;)緩步仍須竹¶
杖扶(寒/雨)接宴身兼杖(題/壁)過眉柱杖班(入宅/詩)杖藜還客拜¶
(秋清/詩)夜明杖(隐士郭休有杖夜光/明照十步開元遺事)腸斷春江欲盡頭杖¶
藜徐步入芳洲(杜甫漫/興詩)¶
　　　囊槖(十五/)¶
白于槖于囊(乃裹/餱糧)禇中(鄭虞人將寘荀罃于禇中/而出未行而楚人歸之)禇小¶
不可懐大(綆短不/可汲深)錐處(平原謂毛遂曰賢士若錐處嚢/今先生未有所稱遂曰使早得)¶
<pb:KR3k0008_WYG_014-28b>¶
(處嚢必穎/脫而出)持囊簮筆(漢張安/世常然)有底曰嚢(無底/曰槖)千金(陸賈/使南)¶
(越越王佗賜賈/嚢中裝直千金)一囊錢(後漢趙壹詩曰文籍/徒滿腹不如一嚢錢)囊衣(王陽/儉遷)¶
(徙不過/嚢衣)囊滿禇中(弓亡/楚地)囊粟(東方朔言/奉一嚢粟)集上書囊為殿¶
帷(漢文帝/故事)樗里子杜預桓範晁錯(人並號/為智嚢)香嚢(古詩何/以致區)¶
(區耳中雙明珠何以/致叩叩香嚢懸肘後)孔筭囊(李靖五代孫彦芳其舊物/有火鑑大觹筭嚢等物天)¶
(子悉留/禁中)笏囊(張九齡體弱有醖藉故事公卿皆搢笏干/帶而後乗馬九齡獨常使人持之因設笏)¶
(嚢自九/齡始)囊槖惟衾衣(歸崇敬充吊祭册立/新羅使嚢槖惟衾衣)古錦囊(李賀/每旦)¶
(日騎弱馬從小奚奴背古錦嚢遇所得書投嚢中未始/先立題然後為詩如他人牽合程課者及暮歸足成之)¶
<pb:KR3k0008_WYG_014-29a>¶
香囊(𤣥宗貴妃楊氏縊帝宻遣中使具棺槨他塟焉/啓瘞故香嚢猶在中人以獻帝視之悽感流涕)土¶
囊(孟簡親吏陸翰主奏邸數傲/狠簡怒追還以土嚢斃之)布囊(盧懐謹赴東都掌/選奉身之具止一)¶
(布/囊)油囊(頴王璬之出不及受節司馬史賁請建大槊蒙/油嚢完驅以威道路璬笑曰既為真王安用假)¶
(節/為)藥囊(晉髙祖皇后李氏出帝册尊為皇太后開運三/年十二月邪律徳光已降晉兵遣張彦澤以書)¶
(遺太后且曰吾有梳頭妮子竊/一藥嚢以奔于晉今皆在否)繡囊(李蔚始懿宗成安/國祠寳坐繡嚢錦)¶
(䄡珍麗/精絶)五色玉香囊(唐杜陽編同昌公主乗七寳步輦/四面綴五色玉香嚢嚢中貯辟寒)¶
(香辟邪香瑞麟香皆異國所獻也仍雜以龍腦金屑刻/鏤水晶碼碯辟塵犀為龍鳯花其上仍絡以真珠玳瑁)¶
(文金絲為流蘇雕玉為浮動每一出/遊則芬馥滿路晶熒照灼觀者眩目)承露囊(唐姚汝能/安禄山事)¶
<pb:KR3k0008_WYG_014-29b>¶
(迹天長節禄山進玉石功/徳等優詔褒美賜承露嚢)映日紗囊(纂異記三方鏡上/平都邑以映日紗)¶
(嚢取入/禁中)麗水囊(事畧朝真觀九院有三賢松三株如古/君子梁閣老妓英奴以麗水嚢貯香遊)¶
(之松不數/日半枯)絲囊(隋唐嘉話千秋節士/庶結承露絲嚢相遺)瑞龍腦香(酉陽雜/俎時風)¶
(吹貴妃領巾於賀懐智巾上良久廻身方落賀懐智歸/覺滿身香氣非常乃卸幞頭貯於錦嚢中及上皇復宫)¶
(闕追思貴妃不已懐智乃進所貯幞頭具/奏他日事上皇發嚢泣曰此瑞龍腦香也)腰垂虎盤囊¶
(李/白)探囊中物(五代南唐世家韓熙載北海將家子也初/與李穀相善明宗時熙載南奔呉穀送至)¶
(正陽酒酣臨訣熙載謂穀曰江左用吾為相取江南如/探嚢中物爾及周師之征淮也命穀為將以取淮南而)¶
(熙載不能/有所為也)尚書蛟綃皂香囊(松忩/記)¶
<pb:KR3k0008_WYG_014-30a>¶
　　　筆硯(十六/)¶
白五色(江淹夣授五色筆/由是文藻日新)筆端(君子有三端/文士之筆端)載筆(史載/筆動)¶
(則左史書之言/則右史書之)投筆(班超字仲升乃投筆而嘆曰/大丈夫安能久事筆硯乎)焚筆¶
(陸雲與兄機書曰君苖能文/每見兄文輙欲焚其筆硯)簮筆(魏畧曰殿中侍御史/簮白筆側階而立上)¶
(問曰此何官也辛毗對曰御/史簮筆書過以奏不依古法)著於庭户(左思作三都賦/門庭户牖皆著)¶
(筆/硯)置於牆柱(後漢王充於門户墻柱置筆/硯見事而著論衡八十五篇)彤管(女史所/載詩曰)¶
(彤管/有煒)下筆(漢陽興賈捐之曰君房下筆/言語妙天下君房捐之字也)白筆(見上/注)彩毫¶
(彩/筆)不律(爾雅曰不/律謂之筆)蒙恬之制(博物志秦/蒙恬製筆)筆耕(班超嘆安/能久事筆)¶
<pb:KR3k0008_WYG_014-30b>¶
(耕/)閣筆(王粲才既髙至於朝廷/奏議皆閣筆不敢措手)同筆硯(漢宣帝微時與/張彭祖同筆硯)¶
(學/書)筆硯方略(薛宣為左馮翊性宻静有思省吏職求其/便安至於用筆硯皆為方略利用而費省)¶
(也/)納薪炙筆硯(魏顔裴字文林為京兆守課人當租輸/時車各因便置薪雨束為冬寒炙筆硯)¶
(於是吏/不煩民)絶筆獲麟(仲尼作春秋/絶筆於獲麟)染翰　含毫(陸士衡文/賦曰或含)¶
(毫而/邈然)不停輟(禰衡作鸚鵡/賦筆不停輟)纎端功積潤(梁徐瑀筆詩/纎端功積潤)山¶
(呉都有/硯石山)傅𤣥筆賦曰(柔不絲屈/剛不玉折)傅子象齒之管(陳思狡/兎之毫)¶
孔以筆硯事(温廷皓咸通中署徐州觀察使崔彦曾幕/府龐勛反以刄逼廷皓使為表求節度使)¶
(明日復見勛索表倨答/曰我豈以筆硯事汝邪)佩筆(李靖五世孫彦芳其舊物/有佩筆以禾為管弢刻金)¶
<pb:KR3k0008_WYG_014-31a>¶
(其上别為環以限/其間筆尚可用也)捉筆賦詩(楊師道帝曰聞公每酣賞/捉筆賦詩如宿創者試為)¶
(朕為之師道再拜少選輙/成無所竄定一坐嗟伏)尹卿筆(尹思正為司府少卿/吏為語曰祗畏尹卿)¶
(筆/)治筆研(王仲舒召為中書舍人既至視同列率新進/少年居不樂曰豈可復治筆研於其間哉)¶
筆諫(桞公權帝問用筆法對曰心正則筆正筆正乃可/法矣時帝荒縱故公權及之帝改容悟其以筆諫)¶
(也/)不敢秉筆(程异至宰相自以/非人望不敢秉筆)求掘筆著家傳(李繁下/獄從吏)¶
(求掘筆/著家傳)援筆(皇甫湜裴度辟為判官度修福先寺將立/碑求文於白居易湜怒曰近舍湜而逺取)¶
(居易請從此辭度謝之湜/即請斗酒飲酣援筆立就)十金易一筆(彭玕嘗募求西/京石經厚賜以)¶
(金揚州人至相語曰十金易/一筆百金償一篇况得士乎)斷大事(黃碣閩人同列有/假其筆者碣怒曰)¶
<pb:KR3k0008_WYG_014-31b>¶
(是筆他日㫁/大事不可假)穴石為研(秦系客泉州南安有九日山系/結廬其上穴石為研注老子)¶
狸毛為筆(歐陽詢子通晚自矜重以狸毛覆/以兎毫管皆象犀非是未嘗書)同僚閣筆¶
(鄭畋遷中書舍人王師討徐方禁庭書詔旁午畋/灑翰泉湧動無滯思言皆破的同僚閣筆推之)仙筆¶
(四譜云石晉之末有一髙士不顯姓名毎夜作筆付其/家室至曉闔户而出以竹筒衘壁外向如引水者置錢)¶
(其中則一管躍出筆盡雖官府勢要無復有也/匠婦亦怡然自得如此三十嵗時人謂之仙筆)酒中下¶
筆(胡楚賔秋浦人屬文/敏甚然必酒中下筆)呼呌狂走下筆(張旭蘇州呉人/毎大醉呼呌狂)¶
(走乃/下筆)筆不停書(賀知章每醉輙/屬辭筆不停書)具筆研(善草𨽻好事者/具筆研從之)¶
供筆札(桞璟文宗開成初為翰林學士初芳永泰中按/宗正諜斷自武徳以昭穆系承撰永泰新譜二)¶
<pb:KR3k0008_WYG_014-32a>¶
(十篇璟因召對攟摭永泰後事/綴成之復為十篇户部供筆札)賜筆札(陳子昻后召見/賜筆札中書省)¶
(令條上/利害)管城子(韓愈毛頴傳封諸/管城號管城子)善隨人意正直斜曲¶
巧拙一隨其人(又穎善隨人意正直斜曲巧拙一隨其/人雖後見廢棄終黙不洩惟不喜武士)¶
(然見請亦時往/累拜中書令)髙常硯銘(又髙常硯銘與予下天壇中/路獲硯石似馬蹄狀外稜孤)¶
(聳内發墨色幽竒天然疑神/仙遺物寳而用之請予銘底)𢎞農陶泓(毛穎與𢎞農陶/泓相友善相推)¶
(致其出/處必偕)毛錐子(五代漢史𢎞肇位方鎮兼中書令𢎞肇/不喜賔客嘗言文人難耐呼我為卒𢎞)¶
(肇議帶樞宻蘇逄吉以為不可恨之㑹飲竇貞固第𢎞/肇厲聲曰安朝廷定禍亂直須長槍大劍若毛錐子安)¶
(足用哉三司使王章曰無毛錐/子軍賦何從集乎𢎞肇黙然)鐵硯(五代桑維翰鑄鐵/硯以示人曰硯弊)¶
<pb:KR3k0008_WYG_014-32b>¶
(則改而他事卒/以進士及第)玉硯(呉世家楊溥顯徳三年世宗征淮/南下詔撫安楊氏子孫而李景聞)¶
(之遣人盡殺其族周先鋒/劉重進得其玉硯以獻)賜筆(渾瑊帝狩奉天朱泚方/據乾陵帝召瑊募突將)¶
(死士當賊賜瑊筆使量功/署詔不足則署衣以授)鹿毛筆(地理志蘄州/土貢鹿毛筆)以木為¶
筆(于闐以/木為筆)獻畫日筆(五代蘇循始至魏州晉王大/恱明日又獻畫日筆三十管)幽人¶
筆(汗漫録曰司空圖隐于中條山芟松/枝為筆管人問之曰幽人筆當如是)洗筆(文覽曰白/樂天每一)¶
(詩成輙/洗其筆)黒水郡王(龍鬚志薛稷為筆封墨曹都/統黑水郡王表兼毛州刺史)離石鄉¶
侯(鳯翔退耕傳薛稷為硯封九錫拜/離石鄉侯使持節即墨軍事長)鐵靣尚書(見/上)旋風¶
筆(方鎮編年曰魏博田承嗣簽治文案如筒/流水吏人私相謂曰世罕有此旋風筆也)筆塚(李肇/國史)¶
<pb:KR3k0008_WYG_014-33a>¶
(補長沙僧懐素好草書自然得草書三/昧棄筆堆積埋於山下號曰筆塜本傳)硫黃酒(文房寳/飾養筆)¶
(以硫黃酒舒其毫養硯/以綾文盖貴乎隔塵)文章貨(龍鬚志羅隐喜筆工萇/鳯語人曰筆文章貨也)¶
(吾以物助子取髙價即贈鴈頭牋百幅士/大夫聞之懐金問價或以深羅大絪換之)湧若耶溪(徵/文)¶
(玉并張曲江語人曰學者嘗想胷次吞雲/夢筆頭湧若耶溪量既并包文亦浩澣)毛穎上嘗呼¶
為中書君(韓愈毛/穎傳)中書君老而秃不任吾用吾嘗謂君¶
中書今不中書耶(同/上)楚王廟多甎可為書硯(韓愈宜/城驛記)巨¶
璞禹鑿餘(杜甫石硯詩長嘯得石硯巨璞禹鑿餘異狀/君獨見其滑乃波濤其先或雷電聮坳各盡)¶
(墨多水逓隐/見平侍御硯)秀石可硯(其壁曰龍壁其下多秀石/可硯桞宗元桞州山水記)清池¶
<pb:KR3k0008_WYG_014-33b>¶
(韋蘇州對韓少尹所贈硯/白水浮香墨清池滿夏雲)紫石潭(異聞實録徐𤣥之夜/讀書見人物如粟米)¶
(數百皆具甲胄擁一紫衣者行案上傳呼曰蚍蜉/王欲觀漁於紫石潭漁具數十入硯中皆獲小魚)琉璃¶
硯(李白自漢陽歸詩去嵗左遷/夜郎道琉璃硯水常枯槁)管子文(文書竒事有書/生謁李林甫謂)¶
(管子文後/化為筆也)夢遺雙筆(李嶠為兒時夢人遺雙筆自是有/文辭十五通五經薛元超稱之)¶
夢筆花(李白少時夢筆頭生花自/是才思贍逸天寳遺事)宫嬪呵筆(李白於便/殿草詔時)¶
(大寒筆凍帝使宫/嬪呵筆授白同上)圓如錐錼如鑿(桞公權有筆偈曰圓/如錐錼如鑿不得出)¶
(只得却盖是毛出則/不堪用南部新書)瑩管如玉(開元中筆匠能瑩管/如玉莫傳其法雜俎)旬¶
濡數鋒(月秃一把編如蚕潔汝寔切也有兎千萬挾毛/止皮圓而不流銛而不欺又載筠束毫既勝且)¶
<pb:KR3k0008_WYG_014-34a>¶
(便出笠/澤叢書)纎鋒細管(白樂天與元微之應制各有纎鋒細/管筆携以就試相顧而笑目為毫錐)¶
(故贈元月穿如/毫鋒鋭如錐)墨花春(李賀硏銘紗帷/晝暖墨花春)端州石匠巧如¶
神(踏天磨刀割紫雲庸刓抱水/含滿脣暗洒萇𢎞冷血痕)兎千五百皮(集賢書院/嵗給河間)¶
(太原清河洛平四郡/兎千五百皮為筆材)七寳爐(内中有七寳爐硯爐冬寒/硯水自銷李政異聞實録)¶
非右軍不能諸葛筆(宣州諸葛氏能作筆桞公權求之/先與三管語其子曰桞學士如能)¶
(書當留此筆不爾退還即以常筆與之未幾桞以不入/用别求筆遂以常筆與之先與者三管非右軍不能諸)¶
(葛筆也文/房四譜)結鄰(李衛公蓄硯至多其絶妙者/曰結鄰言與結緑為鄰也)硯有聲(鄭/朗)¶
(覆落甚不得志其几案之硯忽作數聲時洪法師在/上座曰有聲價之象朗果後入台輔出北夢瑣言)博¶
<pb:KR3k0008_WYG_014-34b>¶
山筆床(皇太子初拜給漆筆四枝銅/博山筆床副焉東宫宿事)瘞破硯文(韓文李/觀元賔)¶
(始從進士貢在京師或貽之硯既四年悲歡窮泰未嘗/廢其用行於襃谷間役者劉𦙍誤墜之地毁焉乃匣歸)¶
(埋于京師里中昌黎韓/愈其友人也賛且識云)土乎質(陶乎成器復其質非生/死類全斯用毁不忍弃)¶
(埋而識之仁之義硯/乎硯乎與瓦礫異)瓦棺筍筆(上元縣瓦棺寺閣南隅/有雙籠閉之忘記嵗月)¶
(會昌中詔拆浮圖因開有筍筆餘頭藏書秩中有生日/藤紙題為南部烟花録僧志澈得録及焚澤氏郡僧經)¶
(人惜其香軸争取紙尾折去視其軸皆有魯郡顔公名/題云手冩是録即前之筍筆可舉而知也大業拾遺後)¶
(序/)銀筆(唐韓定辭酬馬彧詩盛徳好將銀筆述注梁湘/東王著書筆有三種忠孝事以金管書之徳行)¶
(以銀管書之文/章以竹筆書之)夢神授二筆(唐末帝時宰相馬裔孫初/為河中從事因赴闕宿邏)¶
<pb:KR3k0008_WYG_014-35a>¶
(店其地有邏神祠夜夣神見召待以殊禮手授二筆一/大一小及為翰林學士以為契鴻筆之兆洎入中書上)¶
(事堂吏奉二筆大/小如夣中所得者)宫硯玉蟾蜍(杜/甫)雕章五色筆(同/上)筆鋒¶
(韓愈題詩尚/倚筆鋒勁)筆端風生聽者耳駭(唐文粹獨孤/及李華集序)¶
　　　紙(十七/)¶
白寸紙(張芝伯英善/書寸紙不遺)紈素(韋誕非紈素/不妄下筆)蔡侯紙(後漢蔡/倫字敬)¶
(仲造意用樹皮及敝布魚網以為紙奏上帝/善其能自是莫不用故天下咸稱蔡侯紙)花牋(桓𤣥/詔命)¶
(青赤縹緑/桃花牋)舒卷(隨/人)藤角紙(范寗/作)五色牋(石虎詔以五色/牋著鳯皇之中)¶
乞(謝𤣥就王右/軍乞牋紙)江洪有詠(紅牋/詩)孔求廢紙著家傳(李繁/從吏)¶
<pb:KR3k0008_WYG_014-35b>¶
(求廢紙/著家傳)丏官筆楮(王元感所撰書凡數十百篇長/安時上之丏官筆楮冩藏祕書)徒䘮¶
紙札(呉筠曰深於道者無如老子/五千文其餘徒䘮紙札耳)似蠒而澤(日本建中/元年使者)¶
(真人興能獻方物興能善/書其紙似蠒而澤人莫識)以紙萬畨贐(杜温補婺州参/軍秩滿歸吏以)¶
(紙萬畨贐之/暹為受百畨)毛穎與㑹稽楮先生友善(韓愈毛穎傳毛/穎與㑹稽楮先)¶
(生友善相推致/其出處必偕)榖紙(蕭廪之放嶺南海多榖/紙敕諸子繕補殘書)書盈尺之¶
紙(韓愈/文)繡紙(文筆襟喉曰蕭穎士以夣有人授紙百畨/開之皆是繡花又夢裁錦文思乃大進)¶
楮國公(事略曰薛稷為紙封九錫拜楮國公/白州刺史統領萬字軍略道中郎將)桃花紙(鳯/池)¶
(編曰楊炎在中書後閣糊忩用/桃花紙塗以冰油取其甚明)桞綿肝(文房寳飾毛重/教授於導江春)¶
<pb:KR3k0008_WYG_014-36a>¶
(日主人宴乃賦散語曰蟣肝之奉何堪龍首之/攀可望主人大喜勸以陸源酒賞以桞綿肝)洪兒紙¶
(童子神通録姜澄十嵗苦無紙澄乃燒糠熁/竹為紙以供文澄小字洪兒鄉人號洪兒紙)養紙以芙¶
蓉粉(文房寳飾養紙以/芙蓉粉惜其色)以五采牋為書記(韋/陟)薛濤牋(元/和)¶
(之初薛濤好製小詩惜其幅大不欲長賸乃狹小/之蜀才子後減諸牋如是號薛濤牋南部新書)鴈頭¶
牋(羅隐喜筆工萇鳯贈鴈/頭牋百幅出龍鬚志)烏絲欄(唐李肇國史補宋亳/間紙有織成界道者)¶
(謂之烏/絲欄紙)琅玕紙(十幅可為札/墨子詞雜俎)金花牋(帝與妃賞牡丹命/李龜年持金花牋)¶
(賜李白太/真外傳)造五鳯樓手(韓浦洎皆有辭洎常輕浦語人/曰吾兄為文譬如繩樞草舍聊)¶
(避風雨予之為文是造五鳯樓手浦聞之因親知寄蜀/牋題詩贈洎曰老兄得此全無用助爾添修五鳯樓)¶
<pb:KR3k0008_WYG_014-36b>¶
悲剡溪古藤文(舒元輿文剡溪多古藤樹方春且死有/言溪中多紙工斬伐無時今士人自言)¶
(能文者其數與麻竹相多孰非書剡藤者耶雖舉天下/為剡溪不足給余謂今之為文者皆夭閼剡藤者也)¶
巴牋染翰光(杜甫寄/髙岑詩)衡陽紙價頓能髙(杜甫員外春興/不知凡幾首衡)¶
(陽紙價頓/能髙同上)佳句染華牋(暮/懐)諌紙賜牋藤(元稹/詩)户部蠲紙¶
(五代何澤户部嵗給蠲符不可勝數而課州縣出號/為蠲紙澤上書言其弊明宗下詔悉廢户部蠲紙)手¶
請諫紙(白居易與元稹書云/身是諫官手請諫紙)¶
　　　墨(十八/)¶
白臨池(張芝伯英臨池/學書水盡墨)淵雲墨妙(嚴樂/筆精)松(上黨郡松/心作墨)汚¶
<pb:KR3k0008_WYG_014-37a>¶
屏作蠅(見屏/風門)孔燎松丸墨(王方翼燎松/丸墨為富家)腹藁(王勃屬文/初不精思)¶
(先磨墨數升則酣飲引被覆面卧及寤/援筆成篇不易一字時人謂勃為腹藁)濡墨(張旭蘇州/呉人每大)¶
(醉以頭濡/墨而書)絳人陳𤣥(韓愈毛頴傳與/絳人陳𤣥友善)非佳墨未嘗輙書¶
(裴行儉每曰禇遂良非/精筆佳墨未嘗輙書)漬墨(韓愈詩漬/墨竄舊史)墨油暈(老成相/墨經曰)¶
(墨文如履皮磨之油暈/者一兩可染三萬筆)黒松使者(陶家瓶餘事曰𤣥宗/御按墨曰龍香劑一)¶
(日見墨上有小道士如蠅而行上叱之即呼萬嵗曰臣/墨之精黒松使者也若世人有文者其墨上皆有龍賔)¶
(十二上神之乃以/墨分賜掌文官)善和瘞墨(大唐龍髓記曰許足有妙/墨八㕑巢賊亂瘞于善和)¶
(里第事平取之墨已/不見惟石蓮匣存)松煙督護(纂異記薛稷為墨封九/錫拜𤣥香太守兼亳州)¶
<pb:KR3k0008_WYG_014-37b>¶
(楮郡平章事是日墨吐異氣結/成樓臺狀隣里來觀食久乃滅)墨狻猊(大唐龍髓記除/峯善碁叚成式)¶
(欲盡窮其術峯曰子若以墨/狻猊與我當使子過我十倍)字能三年不昏(相墨經墨/染紙三年)¶
(字不能昏/暗者為上)天峯煤(龍髓記盧杞與馮盛相遇於道各携/一嚢杞發盛嚢有墨一枚杞大笑盛)¶
(正色曰天峯煤和針魚腦入金溪子手中録離騷古本/如公止提綾紋刺三百為名利奴顧當孰勝已而捜杞)¶
(嚢果三/百刺)養墨以豹皮嚢(文房寳飾曰養墨以/豹皮嚢貴乎逺濕)嵗磨半寸¶
(相墨經曰凡墨日日用之一/嵗纔減半寸者萬金不換)夢墨(王勃夢人遺以丸墨/盈袖自是文章日進)¶
(雜/俎)¶
　　　彈(十九/)¶
<pb:KR3k0008_WYG_014-38a>¶
白彈人避丸(傳曰晉靈公不君從臺上/彈人觀其避丸以為樂)柘彈(西京記長/安五陵人)¶
(柘木為彈真珠/為丸以彈烏鵲)珠丸(吕氏春秋曰以隋侯之珠彈千仭/之雀世必笑之何也所用重而所)¶
(要/輕)蘇合(俠客以蘇/合木為彈)左挾彈(右挾丸見/戰國䇿)求鴞(莊子曰見彈/而求鴞炙)¶
敏手　暴彈(榖梁言/晉靈公)金彈丸(韓嫣以金丸彈射時人/語曰若飢寒逐金丸)挾¶
彈(呉伐齊太子諫曰向來挾彈於後園螗蜋之捕/蝉也不知黃雀在傍黃雀不知臣挾彈在後)懐丸¶
(大丈夫不扶犂鉏/而自懐丸挾彈)彈鴞(楚人惡其聲而彈射之將適呉/或謂之曰若能變其聲在楚可)¶
(也若不能變其聲/呉人亦彈射之)善彈(蕭子顯齊書曰桓崇祖善彈彈/鳥毛盡而不死有海鷗羣飛崇)¶
(祖登城西樓彈/之無不折翼)明珠彈飛肉(太𤣥經云明珠彈/於飛肉其得不復)泥丸(東/方)¶
<pb:KR3k0008_WYG_014-38b>¶
(朔對驃騎將軍難曰以金/丸彈不如泥丸各有所用)彈生於古之孝子(呉越春秋/陳音對越)¶
(王云弩生於弓弓生於彈彈生於古之孝子古者人民/質朴死裹以白茅投之中野孝子不忍父母為禽獸所)¶
(傷則作彈以守之故古人歌/之曰㫁竹屬木飛土逐肉)孔以丸彈人(滕王元嬰以/丸彈人觀其)¶
(走避/則樂)彈巾(王凖為衛尉少卿以闘雞供奉禁中過駙/馬都尉王繇以彈彈其巾折玉簮為樂)彈¶
捕得鳥(王世充羅取飛鳥書符命於帛繫鳥/頸縱之有彈捕得鳥而獻者亦拜官)升樓彈射¶
(藩鎮王紹鼎升樓/彈射路人以為樂)以狗馬彈射為樂(五代王仁裕少不/知書以狗馬彈射)¶
(為/樂)巧丸兒(韓愈詩遭/逢巧丸兒)槐膠彈子(放懐集李少微子女頗/多每退朝於庭樹撤槐)¶
(膠彈子數百枚令諸小兒争取之以/為戱笑終日不倦戯已復收于篋)好彈射(徐敬業十/餘嵗好彈)¶
<pb:KR3k0008_WYG_014-39a>¶
(射出/雜俎)僧靈鑒善彈用洞庭沙岸下土炭末瓷末榆皮泔¶
澱紫礦細沙藤紙渇搨汁九味和齊手丸之陰乾(出酉/陽雜)¶
(俎/)鄭寅常詣靈鑒角放彈(鄭寅常詣靈鑒角放彈指一/樹節其節目相去數十歩曰)¶
(中之獲五千一發而中彈丸及射不破/至靈鑒乃䧟節碎彈焉出酉陽雜俎)五發中心(建中/初士)¶
(人韋生路逢一僧因與連鑣言論頗宻僧指路謂曰此/數里貧道蘭若郎君豈不能左顧乎士人許之行十餘)¶
(里不至日已沒韋生疑之素善彈乃宻於靴中取張御/彈懐銅丸十餘乃彈之正中其腦僧初若不覺又五發)¶
(中之僧始捫中處見僧方至一庄延韋生坐一㕔中執/韋生手曰貧道盗也君彈悉在手搦腦後五丸墜地焉)¶
(盖腦衘彈丸而無/傷出酉陽雜俎)彈金丸(錢鏐每夕彈金丸于墻樓之/外使宿直者畢應呉越備史)¶
<pb:KR3k0008_WYG_014-39b>¶
挾彈章臺左(青雲少年子挾彈章/臺左李白少年子)挾彈中鶴一目(祕書/省内)¶
(薛稷畫鶴元和中韓公武挾彈/中鶴一目時謂五絶南部新書)健犢須走車破環(劉公/嘉話)¶
(丈人曰石季龍挾彈彈人其父怒其母曰健犢須走車/破轅良馬須逸鞅泛駕然後能負重致逺盖言童稚不)¶
(竒不惠非/異器也)¶
　¶
　¶
　¶
　白孔六帖卷十四¶
