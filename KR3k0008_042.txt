# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.757222
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四十二
<pb:KR3k0008_WYG_042-1a>¶
欽定四庫全書¶
　白孔六帖卷四十二　　唐　白居易　原本¶
　　　　　　　　　　　宋　孔　傳　續撰¶
　　攝官(一/)　　　　　侵官(二/)¶
　　離局(三/)　　　　　濫官(四/)¶
　　賣官爵(五/)　　　　詐稱官(六/)¶
　　巧官(七/)　　　　　胥吏(八/)¶
　　申牒文書(九/)　　　才稱職(十/)¶
<pb:KR3k0008_WYG_042-1b>¶
　　才過職(十一/)　　　不稱職(十二/)¶
　　愼擇(十三/)　　　　未能爲政(十四/)¶
　　俸禄(十五/)　　　　世禄(十六/)¶
　　禄不兼利(十七/)　　寛猛相濟(十八/)¶
　　替代(十九/)¶
　　　攝官(一/)¶
白名器不可假人　官事不攝(管仲/奢僣)士㑹攝右(晉文公/城濮之)¶
(役舟之僑先/歸士會攝右)叔魚攝理(晉邢侯與雍子争鄐田士景/伯如楚叔魚攝理理獄官)攝¶
<pb:KR3k0008_WYG_042-2a>¶
官承乏　供二(衛侯將會使祝佗從辭曰臣展四體以/率舊職猶懼不給而煩刑書若又攝官)¶
(招大罪也承乏/謂兼二職也)拜眞(眞受/也)兼人之職　不貳事(禮/)將效¶
一官(敢有/二事)攝政(孔子爲司寇攝政/七日誅少正卯)兼二事(傳沈諸梁兼/二事二事謂)¶
(令尹司/馬也)假器孔停天下攝官(劉晏時經費不充停天下/攝官獨租庸得補署積數)¶
(百人皆新進敏銳盡當時/之選趣督倚辦故能成功)攝官升山(張九/齡)署吏攝百司¶
繁而不綱(杜佑始度支嗇用度多佑以署吏攝百司繁/而不綱佑以營繕還將作本炭歸司農練染)¶
(還少府職/務簡修)兼攝行軍長史(李靖陳圖蕭銑十䇿有詔拜/靖行軍揔管兼攝孝恭行軍)¶
(長/史)募官攝府縣(崔光逺元宗西狩詔留光逺爲京兆尹/西京留守採訪使乗輿已出都人亂入)¶
<pb:KR3k0008_WYG_042-2b>¶
(左藏大盈庫争輦財珍光逺募官/攝府縣隨闔宫闕斬數十人乃定)地貧俸薄(潞磁等四/州縣令録)¶
(事參軍地貧俸薄無人願請多/是假攝李德裕會昌一品制集)擇文武攝臺省官(李晟/擇文)¶
(武攝臺省官/以俟乗輿)何攝爲(李巨授陳留譙郡太守攝御史大/夫明日謝帝驚曰何攝爲即詔御)¶
(史大/夫)韋相攝衛(嶺南異物志韋執誼貶崔州司户刺史/閔其羈旅乃舉前件官在朝廷頗諳公)¶
(事幸其佐理勿憚糜/費請參韋相攝衛)¶
　　　侵官(二/)¶
白侵官冒也　一失其位　不謀其政　君子思不出¶
其位　各有司存　思難不越官信也　君子行無越¶
<pb:KR3k0008_WYG_042-3a>¶
思守不假器(絜瓶/難假)不能恤緯(傳嫠不恤其緯/而憂宗周之殞)焉用代庖¶
(莊子庖人雖不理庖尸/祝不越樽爼而代之)兼人之智(出位/之思)侵冒(越/思)各恭乃¶
位　出則有尤(如冒厥官/過猶不及)不貳事不移官(禮/)各司其局¶
　雖則奉公(且爲/出位)行茍越思(動而/生悔)代斵　易而生亂(過/則)¶
(有/刑)將效一官(敢有/二事)茍越思於乃職(必速戾/于厥躬)律(諸越司侵/職者杖七)¶
(十議曰設官分職各有司存越/其本司侵人職掌當杖之也)孔不敢侵官(魏謩帝勅/謩曰事有)¶
(不當毋嫌論奏謩對臣頃爲諫官故/得有所陳今則記言動不敢侵官)設官各以其事治¶
(杜淹建言諸司文案稽期請以御史檢按太宗以問㒒/射封倫倫曰設官各以其事治御史劾不法而索按求)¶
<pb:KR3k0008_WYG_042-3b>¶
(疵是大苛且/侵官淹黙然)相侵(楊炎舊制中書舍人分押尚書六曹/以平奏報開元初廢其職盧杞請復)¶
(之炎固以爲不可杞益怒又宻啓主書過咎逐之/炎曰主書吾局吏也吾當自治之奈何相侵邪)嫌其¶
出位(白居易拜左賛善大夫是時盜殺武元衡京師震/擾居易首上䟽請亟捕賊刷朝廷恥以必得爲期)¶
(宰相嫌其/出位不恱)知五品選(盧承慶檢校兵部侍郎知五品選/辭曰選事在尚書臣掌之爲出位)¶
(帝不許曰朕信/卿卿何不自信)¶
　　　離局(三/)¶
白失官慢也離局奸也一失其位寵名皆棄　臣之失¶
職常刑無赦　一日失職則死及之　叛官離次遐棄¶
<pb:KR3k0008_WYG_042-4a>¶
厥司　慢官慢易　既忘恤緯(是不/理庖)各司其局(禮/)各揚¶
其職(揚/舉)廢職服刑云云(由官/邪也)爾爾(則死/及之)闕擅去官(吉茂/同産)¶
(兄黄爲長陵令時禁長吏闕擅去黄聞司徒/趙温薨以故吏違科犇䘮司𨽻鍾繇收伏法)徵書未至¶
擅去(石崇爲荆州徵爲大司農/以徵書未至擅去官免之)旬日還(阮籍爲束平相/到郡法令清簡)¶
(旬日却/乗驢還)出界(晉郭弈爲野王令羊祜過之遂/送祜出界數百里坐此免官)離軍營求¶
免(後漢皇甫規威明爲渡遼將軍欲退身數上病不許/友人王旻䘮還規越界迎因令客宻告并州刺史胡)¶
(芳奏芳曰威明欲避第故耳吾當爲/朝廷愛才何能申此子計遂不問也)孔不樂職輒去(張/建)¶
(封湖南觀察使韋之晉辟署參謀/授左清道兵曹參軍不樂職輒去)疾其姦(蕭存張滂主/財賦辟存留)¶
<pb:KR3k0008_WYG_042-4b>¶
(務京師裴延齡與滂/不叶存疾其姦去官)¶
　　　濫官(四/)¶
白爛羊(後漢更始官爵皆賈豎羣小語曰竈下養/中郎將爛羊胃騎都尉爛羊頭封公侯)鴻都¶
(後漢靈帝好學祭酒樂松賈護多引無行趍/勢之徒並待詔鴻都門士君子皆深耻之)貂不足狗¶
尾續(晉趙王倫篡位同謀者越階次奴卒厮役亦加/爵位毎會貂蟬盈坐時人語曰貂不足狗尾續)樂¶
公樂卿(漢武時國用耗竭有司請賣爵置賞官名曰武/功爵得至樂公樂卿者朝位從九品加樂者別)¶
(正卿人十九爵二十爵至/樂卿食公卿祿而無二也)孔斜封官(安樂與太平等七/公主皆開府而主)¶
(府官屬尤濫皆出屠販納貲售官/降墨勑斜封授之故號斜封官)韓琬言仕路太廣(故/弃)¶
<pb:KR3k0008_WYG_042-5a>¶
(農商而趨之一夫耕一婦蠶衣/食百人欲儲蓄有餘安可得乎)胥史濫章韍(張九齡帝/封泰山張)¶
(說多引兩省録事主書及所親攝官升山超階至九品/九齡當草詔謂說曰官爵者天下之公器先德望後勞)¶
(舊今登封告成千載之絶典而清流隔於殊恩/胥史乃濫章韍恐制出四方失望既而果得謗)倡優授¶
官(魏元忠陳郡男子袁楚客以書規之唯名與器不可/以假人故曰天工人其代之夫代天非材不可也代)¶
(非其人必失天意失天意而無患禍未之有也今倡優/之輩因耳目之好遂授以官非輕朝廷亂正法邪人君)¶
(無私私怒害物私賞/費財況私人以官乎)優人擢將軍(曹確優人李可及擢/爲威衛將軍確曰太)¶
(宗著令文武官六百四十三謂房𤣥齡曰朕設此待天/下之賢人士工商雜流假使拔出等夷正當厚給以財)¶
(不可假以官與賢者比肩立同坐食也文宗欲以樂工/尉遟璋爲王府掾竇洵直固争卒授光州長史今而位)¶
<pb:KR3k0008_WYG_042-5b>¶
(將軍不可/帝不聽)分職建官不可以濫(李嶠在吏部時隂欲藉/時望復宰相乃奏置員)¶
(外官數千既吏衆猥府庫虚耗乃上書歸咎于時因盖/前非曰分職建官不可以濫傳曰官不必備惟其人自)¶
(帝室中興以不謹爵賞爲惠冒級躐階朝陞夕改正闕/不給加以員外内則府庫爲殫外則黎庶蒙害非求賢)¶
(助給之/道也)臺閣之内朱紫盈滿(蕭至忠同平章事上䟽陳/時政曰今列位已廣冗員)¶
(復倍陛下降不貲之澤近戚有無涯之請/臺閣之内朱紫盈滿官秩益輕恩賞彌數)舞胡致位五¶
品(鳴玉曳組趨馳廊廡非貽/則子孫之道也李綱諫䟽)白版侯(朝野僉載武后時/封侯者衆鑄印不)¶
(供至有白/版侯者焉)委事受權(袁楚客規魏元忠閹竪者給宫掖/掃除事古以奴𨽻畜之中古以來)¶
(大道乖䘮䟽賢哲親近習乃委之以事受之以權故竪/刁亂齊伊戾敗宋君側之人衆所畏懼所謂鷹頭之蠅)¶
<pb:KR3k0008_WYG_042-6a>¶
(廟垣之鼠者也今大君中興獨有閹豎坐升班秩/既無正闕率受員外乃盈千人綰青紫耗府庫)獻𤓰¶
(陸贄幸梁有獻𤓰者帝嘉其意欲授以試官贄曰爵祿/者天下公器不可輕也今獻𤓰一器果一盛則受之彼)¶
(忘軀者有以相謂矣曰吾之軀命乃/同𤓰果草木也若草木然人何勸焉)内外盈溢至無聽¶
事以居當時謂之三無坐處(選舉志中宗時韋后及太/平安樂公主等用事於側)¶
(門降墨勑斜封受官號斜封官凡數千員内外盈溢至/無聽事以居當時謂之三無坐處言宰相御史及員外)¶
(郎/也)今取士多且濫(劉祥知選事上䟽陳六事一曰今取/士多且濫入流歲千四百多也雜色)¶
(入流未始銓汰濫也故共務者善人少惡人多臣謂應/雜色進者切責有司試判爲四等第一付吏部二付兵)¶
(部三付主爵四付司勲若坐負當責雖經/赦仍配三司不者還本貫則官不雜矣)比年不加簡¶
<pb:KR3k0008_WYG_042-6b>¶
擇(京官坐負及聲稱下者乃典州吏部年高不善刀筆/者乃擬縣朝輕用人何以治國願加汰擇韋嗣立)¶
員外置官數倍正闕(曹署典吏困於發事管府倉/儲竭於資俸同上論官濫䟽)麒麟¶
楦(唐楊炯毎呼朝士爲麒麟楦或問之曰今假弄麒麟/者必修飾其形覆之驢上宛然異物及去其皮還是)¶
(驢爾無德而朱紫何以/異是張鷟朝野僉載)補闕連車載(武后時官濫謠曰/補闕連車載拾遺)¶
(平斗量欋椎侍御/史椀脫校書郎云)騶子倡人鳴玉曳履(舊史孔子曰惟/名與器不可假)¶
(人是言謹舉之爲重也臣伏見王長通白明達本自樂/工輿皁雜類韋槃提斛斯正則更無他材獨解調焉縱)¶
(使術踰儕輩伎能有取可厚賜錢帛以富其家豈宜列/預仕流起授高爵遂使㑹朝之位萬國來庭騶子倡人)¶
(鳴玉曳履與夫朝賢君子比肩/而立同坐而食臣竊恥之馬周)¶
<pb:KR3k0008_WYG_042-7a>¶
　　　賣官爵(五/)¶
白入粟拜爵(漢食貨志晁錯䇿重粟之道在於以粟爲/賞罰令募天下入粟縣官拜爵得以除罪)¶
(如此富人有爵農人有錢粟有/所渫渫散也息列反帝從之)入奴爲郎(後漢府庫虚/乃募人入奴)¶
(婢得以終身爲郎/先爲郎者増秩)入羊(又入羊爲郎受爵賞欲移賣者/無所流駝無所差次駝者移也)¶
入粟(黄覇入榖沉黎郡補左馮翊二百石卒吏注/云三輔郡得仕也郡爲卒吏二百石尤異也)以貲¶
爲郎(張釋之以貲爲郎注漢法/貲五百萬得爲常侍郎)郎官(桑宏羊爲均輸令/吏人入粟補郎官)¶
(至六百石/食貨志云)漢桓帝占賣關内侯　以貲爲郎(司馬相如/非其好也)¶
賣公卿(靈帝開鴻都門賣官又私令左右賣公卿公千/萬卿五百萬崔烈入錢行三公問子鈞曰我爲)¶
<pb:KR3k0008_WYG_042-7b>¶
(三公人以爲何鈞曰論/者嫌其銅臭烈怒擊之)禮錢(後漢三公皆輸禮/錢或以錢不足免)西園(曹/嵩)¶
(輸西園錢/位至太尉)賂遺求達(魏張德容爲門下小吏家富自惟/寒素念無以自逹乃常畜好刀筆)¶
(伺大吏有乏者即給/之以此見識逹也)賂遺求官(張譲專權孟佗以蒲桃/酒一斗遺譲譲拜佗凉)¶
(州刺/史)以貨賣鴈門太守(見干/謁門)孔柳澤上䟽曰(竊見神龍/以來紀綱)¶
(大壊内寵專命外嬖制權因貴慿勢賣官鬻爵妃主之/門同商賈然舉選之署若闤闠然屠販者由邪忝官廢)¶
(黜者因姦冒進天/下溷亂㡬危社稷)召富人納貲(胡証爲和親使舊制行/人有私覿禮縣官不能)¶
(具召富人子納貲於使而命之官/証請儉受省費以絶鬻官之濫)母妻諸子賣官(李義/府母)¶
(妻諸子賣官市/獄門如沸湯)賣官收貲濟軍興(裴冕太子即位進冕/同平章乃建言賣官)¶
<pb:KR3k0008_WYG_042-8a>¶
(收貲濟軍興時取/償既賤衆不爲宜)錢多者得之(前蜀王衍太后太妃以/教令賣官自刺史以下)¶
(毎一官闕必數人並/争而入錢多者得之)堂牒賣官(王昶遣醫人陳究以空/名堂牒賣官五代閩世)¶
(家/)多受金錢(中宗庶人韋氏稍寵樹親屬封拜之昭容/與乳母及尚宫賀婁等多受金錢封巫趙)¶
(隴西夫人禁中勢與上官/埒繇是墨敕斜封出矣)納貲售官號斜封(安樂公主/官属尤濫)¶
(皆出屠販納貲售官降墨/敕斜封授之故號斜封官)納錢物給告身(至德四年宣/諭使侍御史)¶
(鄭叔清奏承前諸使下召納錢物多給空名告身雖假/以官賞其忠義猶未盡財能今皆量文武才藝兼情願)¶
(穩使據條格擬/同申奏聞通典)仇敵賈販(韓琬上言往選司從容/有禮今如仇敵賈販)¶
　　　詐稱官(六/)¶
<pb:KR3k0008_WYG_042-8b>¶
白御史(漢魏相爲茂陵令御史大夫桑宏羊詐稱御史/止傳縣之傳舍也丞不以時謁客怒縛丞相疑)¶
(其有奸收捕/案致其罪)漢使者(後漢公孫述使人詐稱漢/使者假述益州收印綬)孔冒牒¶
取調(戴胄爲大理少卿時選者盛集有詭資䕃冒牒取/調者詔許自首不首罪當死俄有詐得者獄具胄)¶
(以法/當流)詐其子使不俟朝制(李抱眞卒其子緘匿䘮與其/属謀會諸將元仲經詭抱眞)¶
(令曰吾疾不任事令緘典軍即爲抱眞表翌日令諸將/署章請以節付緘天子已聞抱眞䘮遣使者馳入軍詔)¶
(以事属大將王延貴緘愕然謂諸將曰詔不許若何乃/遽以印鑰上監軍始發䘮使者趣延貴視事護緘赴東)¶
(都始緘遣將陳榮以書抵武俊假其財武俊怒曰吾與/乃公善者恭王命非同惡也今聞已亡誰詐其子使不)¶
(俟朝制邪囚/榮而讓緘焉)冒名仕至縣令(王式慈溪民陳瑊冒名仕/至縣令豪縱州不能制式)¶
<pb:KR3k0008_WYG_042-9a>¶
(窮治其/姦榜死)自稱清海軍掌書記(五代李鏻唐宗室子少舉/進士累不中客河朔間自)¶
(稱清海軍掌書記謁定州王處直處直不爲禮乃易其/綠衣更爲緋衣謁常山李宏規宏規進之趙王王鎔鎔)¶
(留爲/從事)未拜命而稱新官(同上何擇與宰相趙鳳有舊數/私于鳳求爲給諫鳳薄其爲人)¶
(以爲太常少卿敕未出而澤先知之即稱新官上章自/訴章下中書鳳等言未拜命而稱新官輕侮朝廷請坐)¶
(以法乃以太/僕少卿致仕)告假冒(宗室李義琛始被譎匿身爲傭保/而嗣生許瓘利其爵邑告義琛假)¶
(冒復流/嶺外)¶
　　　巧官(七/)¶
白司馬安(漢汲黯姊子司馬安文巧官官四至九卿以/河南太守卒昆季以安故同時至二千石者)¶
<pb:KR3k0008_WYG_042-9b>¶
(十/人)持祿　專祿以周旋　汲黯謂公孫宏曰(齊人多詐/始與臣約)¶
(即上前/皆背之)遊五侯門(漢五侯不相得賔客不同唯樓護/君卿遊五侯門盡能得其歡心)孔¶
餉謝權倖(韋陟襲郇國公坐事貶後爲河東太守以失/職内怏怏乃毁亷隅頗餉謝權倖欲自結)¶
容容持祿(李元素元和初召爲御史大夫一不建/爲容容持祿内望作宰相久之不見用)結權¶
倖求鎭守(鄭權遷工部尚書乃結權倖求鎮守於是檢/校尚書右僕射嶺南節度使多裒貲珍使吏)¶
(輸送凢帝左右助力/者皆有納焉人笑之)隂事宰相以久其權(郭英乂東都/平權知留守)¶
(隂事宰相元載以久其權未㡬/嚴武死成都乃拜劒南節度使)所至聚斂諧結權近(楊/元)¶
(卿性憸巧所至聚斂諧/結權近故累更方任)僞不勝(宗室道古巧求宦便佞/傾下游公卿間常與奕)¶
<pb:KR3k0008_WYG_042-10a>¶
(博僞不勝厚進所償/嗜利者多得其懽心)因鄭注以交王守澄(王式少節儉/巧于宦因鄭)¶
(注以交王守澄中丞歸/融劾之出爲江陵少尹)柔聲婉顔狐媚當權(孫樵逐痁/鬼文有司)¶
(馬安者攘仁盜義縛舌膠脣柔聲婉顔狐媚當權死而/有靈是爲巧鬼此鬼依人辭枯即榮長劒華纓高步天)¶
(庭/)¶
　　　胥吏(八/)¶
白恥於厮役(後漢趙煜爲縣吏捧檄迎督郵煜耻/於厮役弃車馬去從杜撫授韓詩)陶侃¶
(鄱陽人呉平徙廬江/之潯陽早孤爲縣吏)胥徒　小胥　操牘吏部式(諸流/外官)¶
(滿未滿得勲五品已上叙勲勅至省者陳牒請解於兵/部續勞上經三年折當考考滿日從流外資叙不得輒)¶
<pb:KR3k0008_WYG_042-10b>¶
(叙勲階若六品以上/勲及國勲不在此限)小吏入令被中(光逸事見/屬吏門注)孔爲中¶
書令(薛稷㑹鍾紹京爲中書令稷諷使譲因入言於帝/曰紹京本胥吏素無才望今特以勲進長百僚恐)¶
(非朝廷具/瞻之美)劉祥道六事(六曰三省都事主事主書比選/補皆取流外有刀筆者雖欲參)¶
(用士流率以儔類爲耻前後相㳂遂成故事且掖省崇/峻王言祕宻尚書政本人物所歸專責曹吏理有未盡)¶
(宜稍革之/以清其選)爲書與所善吏刺取朝廷事(李乾祐甞爲書/與所善吏刺取)¶
(朝廷事迷隱其/辭爲吏所賣)胥吏非宰相器(牛仙客帝既用仙客知/時望不歸乘間以問高)¶
(力士力士曰仙客本胥吏非宰相器/帝忿然曰朕且用康𧦬盖恚言也)罷省胥(韓洄罷省/胥吏冗食)¶
(三千/人)堂吏數招權納賄賂(韋處厚同平章事堂吏湯鈢/數招權納賄賂處厚笑曰此)¶
<pb:KR3k0008_WYG_042-11a>¶
(半滑渙也斥出/之相府肅然)中書史(李吉甫中書史滑渙素厚中人/劉光琦凢宰相議爲光琦持異)¶
(者使渙請常得如素宦人傳詔或不至中書召渙於延/英承㫖迎附羣意即爲文書宰相至有不及知者由是)¶
(通四方賂謝弟泳官至刺史鄭餘慶當國/嘗一責怒數日即罷去吉甫請間劾其姦)捕臺府吏(王/源)¶
(中遷左補闕是時中官領禁兵數亂法捕臺府吏屬繫/軍中源中上言臺憲者紀綱地府縣責成之所設吏有)¶
(罪宜歸有司無令北軍亂南/衙麾下重於仗内帝納之)宿姦老吏(裴延齡擢司農/少卿素不善財)¶
(計乃廣鈎距取宿姦/老吏與謀以固帝幸)出入辜平(南唐曹隨知盧陵吉陽/令先是邑有二胥酋辨)¶
(於治體亦精於法律惟能出入辜平時邑民苦之謂之/長短星隨以爲親信雖制之以度未爲之殘蠧然或爲)¶
(之所欺罔而隨/不之覺野史)巧吏猾徒縁姦而奮(張九齡/上言)張元素與¶
<pb:KR3k0008_WYG_042-11b>¶
孫伏伽在隋皆爲令史(張元/素傳)牛仙客擢胥吏目不知書¶
(張九齡帝將以凉州都督牛仙客爲尚書九齡執曰不/可帝怒曰豈以仙客寒士嫌之邪卿固素有門閱哉九)¶
(齡頓首曰臣荒陬孤生陛下過聽以文學用臣牛仙客/擢胥吏目不知書韓信淮隂一壯夫羞絳灌等列陛下)¶
(必用仙客/臣實耻之)胥曹失色(陸亘遷太常博士禮史孟真練容/典博士降色訪逮史倚以倨横會)¶
(將册皇太子草儀真參議/偃蹇亘榜逐之胥曹失色)梁客將(梁王欲以嬖吏張延/範爲太常卿唐宰相)¶
(裴樞以爲太常卿以清流爲之延範乃梁客將不可梁/王大怒曰吾常謂裴樞純厚不蹈浮薄亦為此耶是歲)¶
(四月彗出西北文昌軒轅天市宰相柳琛希梁王㫖歸/其譴於大臣於是左僕射樞等皆以無罪貶同日賜死)¶
(於白馬/驛五代)¶
<pb:KR3k0008_WYG_042-12a>¶
　　　申牒文書(九/)　(簿書文案符牒附/)¶
白月終(周禮小宰月終則以官府之叙受羣吏之要注/云毎月之小計也賛冢宰受歲會終令羣吏致)¶
(事注使齎歲盈文/書來今上計也)具文(漢宣詔曰上計/簿具文而已)計簿書(黄覇爲/馮翊二)¶
(百石卒吏顔郡錢計/簿書以廉正見稱)辭案(後漢周紆爲齊相任刑法/善爲辭案爲州内所則也)自¶
校簿(諸葛亮常自校簿顒直入諫曰爲理/有體上下不可相侵云云亮謝之)吕範周谷(吳/志)¶
(初孫䇿吏吕範典主財物孫權私求必關白不敢私許/當時見望權守陽羨長有私用䇿或料覆功曹周谷爲)¶
(傳著文簿譴問權臨時恱之及統事以範/忠誠厚見信任以谷能欺更簿不用也)案牘簿領¶
送解式(公式今諸州使人送解至京二十條已上一日/付了四十條已上三日了一百條已上四日了)¶
<pb:KR3k0008_WYG_042-12b>¶
(二百條已/上五日了)不視文書(後漢向栩字甫興爲趙相/不視文書舍中生蒿萊)治藏(周/禮)¶
(一曰府掌官契以治治/藏人主財用簿書也)賛治(史掌官書以賛治贊治今/起革文書也失則名辟名)¶
(者以官刑注辟多詐/作書與實不相應也)司書(主財用/簿書)文致(嚴延年治獄皆/文致不可得反)¶
(反音幡致至也宻/也言大案至宻也)多張文簿(計簿/也)計文不改(謂上計文/書不改也)¶
對簿(謂獄訟/文簿也)舉書孔廷無稽牒(張嘉正遷兵部員外郎/時功狀盈几郎史不能)¶
(决嘉正爲詳處不/閱旬廷無稽牒)考簿用墨(王徽進考功員外郎故事/考簿以朱注上下爲殿最)¶
(歲久易漫吏輒竄爲姦/徽始用墨遂絶妄欺)誓牒(嗣襄王煴僣號迫羣臣作/誓牒徽託手弱卒不肯署)¶
請豫立簿注(蘇瓌十道使括天下亡戸初不立籍瓌請/罷十道使專責州縣豫立簿注天下同日)¶
<pb:KR3k0008_WYG_042-13a>¶
(閱正盡/一月止)視簿領紛積反用爲樂(王播毎視簿領紛積於/前人所不堪者播反用)¶
(爲/樂)沉埋案牘間(韋蘇州髙陵書情開卷/不及顧沉埋案牘間)束帶理官府簡¶
牘盈目前(同上寄韓明/府盧主簿)訟牒滿前(温彦博爲吏部汰擇/士類寡術不能厭衆)¶
(訟牒滿前時/譏其煩碎)盧從愿(爲吏部精力于官僞/牒詭功摘檢無所遺)裴遵慶(性彊/敏視)¶
(簿牒詳而不苛/世稱吏事第一)苗晉卿(練逹事體百官/簿最一省無遺)¶
　　　才稱職(十/)¶
白爵不踰德　授方任能　類能而使之　任良授官¶
　君子使人也器之　行爵出祿必當其位(月/令)量能授¶
<pb:KR3k0008_WYG_042-13b>¶
爵　其人存則其政舉　輪轅適用　記曰司馬辨論¶
官材(論辨然後官之任定然/後爵之位定然後祿之)官有小大所貴授方(才有/長短)¶
(各宜/適用)任非其人則官邪而政廢(才稱所職必/事舉而績成)智以效官¶
(才宜/稱職)薛宣換縣(宣爲馮翊令潁陽令薛恭與/粟邑令尹賞換縣二縣皆理)孔京尹稱¶
職(嚴郡拜京兆尹減𨽻宫匠/丁數百千人號稱職尹)振職(高釴累進吏部侍/郎人善其振職)掌¶
文翰(薛元敬秦王爲皇太子除舍人於是軍國/之務揔於東宫而元恭掌文翰號稱職)百司善¶
職(張元素若上賢右能使百司/善職則高居深拱疇敢犯之)以清毅聞(齊澣爲汴州/刺史地當舟)¶
(車湊集事浩繁前刺史數不/稱職澣以清毅聞吏民頌美)持法明審(蔣沇遷大理卿/持法明審號稱)¶
<pb:KR3k0008_WYG_042-14a>¶
(職/)衆號稱職(裴冕厯殿中侍御史少學術/然明銳果於事衆號稱職)挺議鯁固(獨/孤)¶
(郁進右補闕吐突承璀討王承/宗郁執不可挺議鯁固號稱職)在職以才顯(邵說擢吏/部侍郎在)¶
(職以/才顯)外郎稱職(狄光嗣聖厯初爲司府丞武后詔宰相/各舉尚書郎一人仁傑薦光嗣由是拜)¶
(地官員外郎以稱職聞/后曰祁奚内舉果得人)循名責實(劉瑑嘗與崔謹由議/帝前謹由請甄别流)¶
(品瑑質曰王夷甫相晉崇尚浮虚以述流品卒致淪夷/今日不循名責實使百吏各稱職而先流品未知所以)¶
(致治/也)所用皆稱職(薛珏入爲司農卿是時詔舉堪刺史/縣令者且百人延問人間疾苦吏得)¶
(失取尤通逹者什二宰相欲校以文辭珏曰求良吏不/可責文學宜以上愛人之本爲心也宰臣多其計所用)¶
(皆稱/職)韓臯(資質重厚有大臣器遷中書舍/人御史中丞兵部侍郎號稱職)以善職稱(韋/䋲)¶
<pb:KR3k0008_WYG_042-14b>¶
(天寳初入爲秘書少監元宗尚文視其/職如尚書丞郎繩刋具圖書以善職稱)以稱職兼學士¶
(張次宗開成初爲起居舍人文宗詔左右史立螭頭記/奏對既退帝召見審正是非故開成時事爲最詳以稱)¶
(職兼集賢/院直學士)校外官歲考(崔隱甫校外官歲考異時必委/曲參審竟春未定隱甫一日㑹)¶
(朝集使詢逮檢實其暮皆訖議者服其/敏帝嘗謂曰卿爲大夫天下以爲稱職)世稱吏事第一¶
(裴遵慶判南曹天寶時選者歲萬計/視簿牒詳而不苛世稱吏事第一)銓汰文武(李迥秀/大足初)¶
(檢校夏官侍郎仍領/選銓汰文武號稱職)無易珙才(崔珙徐州以王智興後/軍驕數犯法天子思材)¶
(望威烈者撿革其弊知珙治軍精嚴上即/謂宰相曰欲武寧節度使者無易珙才)以稱職(魏知/古詔)¶
(知東都吏部選/事以稱職聞)¶
<pb:KR3k0008_WYG_042-15a>¶
　　　才過職(十一/)¶
白趙魏則優(子曰孟公綽爲趙魏老則/優不可以爲滕薛大夫)恭賞皆理(換縣/事見)¶
(上/門)鳳棲(王渙辟仇香爲主簿謂曰主簿不討陳文之罪/得無少鷹鸇之志乎香曰以爲鷹鸇不如鸞鳳)¶
(渙乃謝曰枳棘/非鳯鸞所棲也)驥展(龐統字士元劉備在荆州以士元/爲棗陽令在縣不理免官魯肅曰)¶
(士元之俊才百里不足以展驥足耳/備召士元與語大竒之乃以爲治中)割雞焉用牛刀(子/謂)¶
(子/游)屈而未伸宜展驥足(過猶不及/馬用牛刀)智以效官(才宜/稱職)位不¶
充量(漢/家)人浮於食(禮/)不理(蔣琬公琰爲廣都長蜀先主/因遊觀奄至廣都衆事不理)¶
(而又沉醉先主大怒將戮之諸葛亮曰琬社稷/之器非百里之才宜重察之乃不罪免官而已)孔才用¶
<pb:KR3k0008_WYG_042-15b>¶
特達(張行成髙祖謂吏部侍郎張銳曰今選吏豈無才/用特達者朕將用之銳言行成調富平主簿有能)¶
(名/)大才當大用(韋安石舉明經調乾封尉雍州長史蘇/良嗣器之良嗣當國謂安石曰大才當)¶
(大用徒勞州縣/可乎薦于武后)屈長才於短用者(猶猫捕鼠而斧剪毛/也白居易䇿林審官)¶
器宏者耻效以圭撮之任(足逸者難拘以尋常之/地柳宗元柳渾行狀)位不¶
配才(趙元少負志略武后稱制懼不容/其高調宜祿尉自傷位不配才卒)¶
　　　才不稱職(十二/)¶
白無德而禄殃也(舟之/僑)陳力就列不能者止(周任/有言)雖有¶
其位茍無其德則素餐也　辱髙位　尸禄(曹子建表/君無虚授)¶
<pb:KR3k0008_WYG_042-16a>¶
(臣無虚受虚/受是尸禄也)以速官謗(而煩/刑書)求賢審官以資共理(陳力/就列)¶
(不能/者止)尸官之責　圓鑿方枘　折足覆餗(易云鼎折足/覆公餗言不)¶
(勝/任)德薄而位尊力小而任重　小人而乗君子之器(易/負)¶
(且乗致冠至負也者小人之事也乗也者君/子之器也小人而乗君子之噐盜斯奪之矣)才稱其職¶
乃事舉績成(任非其能則/官邪政廢)薛恭之才但能理於小邑(公/綽)¶
(之用不可/以爲大夫)智以效官(力宜/稱職)所宜舉德(安能/食浮)能小不能大¶
(晉庾峻上䟽吏厯試無績依古終身不仕則官無/粃政矣能小不能大可降還涖小則人以器之)孔朝¶
野嗤薄(韋待價起武力典選無銓/緫才故朝野共嗤薄之)時譏煩碎(温彦博檢/校吏部侍)¶
<pb:KR3k0008_WYG_042-16b>¶
(郎訟牒滿廷/時譏其煩碎)不爲時所稱(楊師道爲吏部尚書起貴胄/四海人物非所練悉至銓署)¶
(專抑勢貴親黨以逺嫌用/人多違其才不爲時所稱)牛僧孺(宿州刺史李直臣坐/賕當死賂宦侍爲助)¶
(具獄上帝曰直臣有才朕欲貸而用之僧孺曰彼不才/持禄取容爾天子制法所以束縳有才者禄山朱泚以)¶
(才過人故亂天下/帝異其言乃止)廢誅(則天皇后武氏臨朝不惜爵位/以籠四方豪傑自爲助雖妄男)¶
(子言有所合輒不次官之至不稱職/尋亦廢誅不少縱務取實材真能)以不職罷(崔渙爲/江淮宣)¶
(諭選補使職受不/甚精以不職罷)朝野雜然輕笑(元稹進同平章事/朝野雜然輕笑)循¶
黙(王涯同中書門下平章/事坐循黙不稱職罷)都督不稱職(盧祖尚貞觀二/年交州都督以)¶
(賄敗太宗方擇人任之咸以祖尚才備文武可用也召/見内殿謂曰交州去朝廷逺前都督不稱職公爲我行)¶
<pb:KR3k0008_WYG_042-17a>¶
(無以道逺辭也/祖尚頓首奉詔)不爲人所瞻望(鄭綮同平章事自以不/爲人所瞻望纔三月以)¶
(疾乞/骸骨)任小能於大事(猶狸搏虎而刀伐木/也白居易䇿林審官)韋挺(不禮馬/周及周)¶
(爲中書令帝欲湔洗用之周言挺狠于/自用非宰相器但才麄可供任使已耳)捭豚臑拒貙牙¶
(韓偓鄭綮賛懿僖以來賢人遁逃天子塊然所與者惟/佞愎庸奴乃欲鄣横流支已顛寧不殆哉觀綮朴輩不)¶
(次而用捭豚臑拒貙牙趣亡而/已一韓偓不能容況賢者乎)本道使具條以聞(楊綰/開元)¶
(時置諸道採訪使得專停刺史威柄外移漸不可久其/刺史不稱職若贓負本道使其條以聞不得擅追及停)¶
　　　謹擇(十三/)¶
白難其人　務在擇人　明試　登庸掄材　官不必¶
<pb:KR3k0008_WYG_042-17b>¶
備惟其人　防請託(漢何武君公問文吏必於儒者問/儒者必於文吏以相參驗欲除吏)¶
(先爲科例以/防請託也)召故吏擇(尹翁歸字子况去吏家居田延/年爲河東守行縣至平陽悉召)¶
(故吏五六十人親臨見令有文者東有武者西翁歸獨/伏不起曰翁歸文武兼備唯所施設功曹以爲不遜延)¶
(年曰何傷召上辭問/甚竒之是日補卒史)選孤介(第五倫伯魚爲蜀郡民吏/富掾吏皆鮮車駕馬以財)¶
(貨自達倫患之簡其豐贍者還之選孤/介志行者以處曹任於是貨財抑絶)孔擇僚吏堪御¶
史者(盧齊卿長安初爲雍州參軍武后詔長史薛季昶/擇僚吏堪御史者季昶訪於齊卿曰盧懐景等皆)¶
(爲通顯/巨人)創大厦濟巨川必擇文梓艅艎(韋承慶明堂災/上䟽諫以文明)¶
(垂拱後執政者未滿歲率以罪去大抵皆惡逆不道夫/創大厦濟巨川必擇文梓艅艎若亟毁而敗則是庇朽)¶
<pb:KR3k0008_WYG_042-18a>¶
(木乗膠船也臣謂陛下求賢之意切而取人之路寛故/一言有合而付大任夫以堯舉舜猶厯試諸艱況庸庸)¶
(者可超處輔相以百揆萬/機畀小人哉書聞不報)所擇悉(韋嗣立建言設官建/吏本於治人官得其)¶
(人則天下治古者取士先鄉曲之譽然後辟於州州已/試然後辟五府五府著聞乃升諸朝得不謂所擇悉而)¶
(所厯深乎刺史縣令治人之首比年不加簡擇京官坐/負及聲稱下者乃典州吏部年髙不善刀筆者乃擬縣)¶
(朝輕用人何以治國/願下有司精加汰擇)蕭至忠上䟽(臣願陛下愛惜爵賞/官無虚授進大雅以)¶
(樞近退小人於閒左使政令/惟一私不害公則天下幸甚)帝親擇吏宰畿邑(柳渾判/門下省)¶
(帝嘗親擇吏宰畿邑而政有狀召宰相語皆賀帝得人/渾獨不賀曰此特京兆尹職耳陛下當擇臣輩以輔聖)¶
(德當選京兆尹承大化尹當求令長親/細事代尹擇令非陛下所宜帝然之)爲官擇人(戴叔/倫齊)¶
<pb:KR3k0008_WYG_042-18b>¶
(映劉滋執政叔倫勸以天下州縣有上中下緊望雄輕/者有司銓擬皆便所私此非爲官擇人爲人求治之術)¶
(映等重/其言)劉祥道䟽(古者爲官擇人不/聞取人多而官少)官不擇才(桓彦範/俄墨敕)¶
(以方士鄭普思爲祕書監葉静能爲國子祭酒彦範執/不可曰臣恐物議謂陛下官不擇才以天秩加私愛不)¶
(從/)推擇官材(韋處厚推擇官材徃徃棄/瑕録善時亦譏其太廣)凡兹廷臣汝擇¶
自從(汝其徃衣食予士凡兹廷/臣汝擇自從韓文淮西碑)爲官擇人者治(竇誕爲/宗正卿)¶
(太宗與語昏謬失對乃下詔曰誕比衰耗不能事朕知/而任之是謂不明且爲官擇人者治爲人擇官者亂)¶
當擇清流(後蜀孟昶有上書言臺省官當擇清/流昶嘆曰何不言擇其人而任之)士不可¶
不察官不可妄授(薛登請擇賢才疏堯資八元而庶績/共理周任十亂而天下和平則士不)¶
<pb:KR3k0008_WYG_042-19a>¶
(可不察官不/可妄授也)桓公得敬仲則興隆霸業漢元信石顯而¶
大穢明德(信任同而理亂異者何也所/任用非其人也賛皇害霸論)令製美錦(韋思/謙初)¶
(拜左丞奏曰陛下爲官擇人非其人/則闕今不惜美錦令臣製之舊史)豈待情樂(御史中/丞桓彦)¶
(範舉陽嶠爲御史嶠不樂彈糾之事彦範曰/爲官擇人豈待情樂遂引爲右臺侍御史)爲官擇人¶
至公之道(陸元方子象先本名景初時吏部侍郎吉頊/擢爲洛陽尉元方時亦爲吏部固辭不敢當)¶
(頊曰爲官擇人至公之道陸景初才望髙雅非常/流所及實不以吏部之子妄推薦也竟奏授之史)察行¶
覈才(臣伏見比年御史轉郎官拾遺遷闕未聞受命之/日天下有以知其由至於繡衣持斧不聞擒其姦)¶
(决其獄而得者既得而遷又如是拾遺司諫不聞著其/狀獻其言而得者亦如是二端登賢之象也若然陛下)¶
<pb:KR3k0008_WYG_042-19b>¶
(於此不察其行何以察之於此不/覈其才何以覈之牛僧孺賢良䇿)亦以擇賢才(蕭至忠/曰貞觀)¶
(故事宰相子弟多居外職非/直抑彊宗亦以擇賢才爾)¶
　　　未能爲政(十四/)¶
白君爲政勿鹵莽(莊/子)未能操刀而使割(子皮欲使尹何/爲邑宰子産曰)¶
(少猶未能操刀而/使割也其傷實多)美錦學製(子産謂子皮曰子有美錦/不使學製焉大官大邑所)¶
(以庇身而使學者製焉/其爲美錦不亦多乎)僑聞學而後入政未聞以政學¶
　吾斯未能信(子使漆雕開仕對曰吾斯之/未能信子恱注云未究習也)賊夫人之¶
子(子路使子羔爲費宰子曰賊夫人之子言子羔未學/而仕是賊害之人也子路曰有民人焉有社稷焉何)¶
<pb:KR3k0008_WYG_042-20a>¶
(必讀書然後爲學子/曰是故惡夫佞者)學優則仕(子/夏)上通而不困(上通/仕道)不¶
學牆面(涖事/惟煩)學古入官政乃不迷(先學古訓/而後入官)授之以政¶
不逹(子曰誦詩三百授之以/政不逹雖多亦奚以爲)舉善而教(不能/則勸)及門(仕進/之門)¶
爲學未能入室(䇿名安/可及門)不能者止　智效一官(莊/子)孔幼¶
未能事(藩鎮王元逵子紹鼎死子納幼未能事/宣宗以元逵次子紹懿爲留後以嗣)假以曹¶
參未預署事(江南野史蕭儼以童子擢第假/以曹參未預署事遂精究法律)未能任事¶
賴諸將共持(王師範父敬武逐安師儒自稱留後敬武/卒昭宗以師範年少其下不服從乃拜太)¶
(子少師師範不受棣州刺史張蟾叛師範遣其將盧洪/攻蟾洪以兵返襲青州師範陽爲好辭遣人近語洪曰)¶
<pb:KR3k0008_WYG_042-20b>¶
(吾㓜未能任事賴諸將共持之爾不然聽公所爲也洪/以師範無能爲遽還不爲備語其僕劉鄩曰洪來爲我)¶
(斬之用汝爲牙將洪來師範出迎於坐上斬之乃急攻/棣州破張蟾潜犇歸于京師昭宗乃拜師範節度使五)¶
(代/)¶
　　　俸禄(十五/)¶
白禄在其中　豈無口實　底禄以德　寸禄　營其¶
寵禄　事君敬其事而後食(食禄/也)禄不期侈(侈不與禄/爲期而自)¶
(然/侈)退食自公　不家食(易/)貴人而賤禄則民興讓(言尚/賢而)¶
(不吝/禄位)惟賢非后不食(食祿/也)雖禄不期侈懼膏粱之易驕¶
<pb:KR3k0008_WYG_042-21a>¶
(而食不充虛豈/匏𤓰而可繫)計日受俸(羊陟爲河/南尹云云)又(楊秉字叔節豫/州刺史清儉計)¶
(日受禄餘俸/不入私門)馭貴馭富(周禮太宰以八柄馭群臣一曰/爵以馭其貴二曰禄以馭其富)¶
(爵公侯伯子男/至于大夫士也)稍食(周禮均其稍食/稍食禄廪也)以制其食(制其/等級)上¶
農之禄(周禮上農夫食九人凡下士禄上農夫禄足以/代其耕也中士倍下士上士倍中士下大夫倍)¶
(上士卿四大夫/禄君十卿禄也)人浮於食(禮君子與其使食浮於人寧/使人浮於食食祿也浮過也)¶
(言寧使己才過於祿不/使祿過其才示不貪也)公食(家/食)大祿小祿(君子不以小/言受大祿不)¶
(以大言/受小祿)伐檀(詩刺貪也在位貪/鄙無功而受祿)始聞刈楚之榮(俄見伐/檀之刺)¶
貪天之祿　厚賢倍祿以功詔祿以久爲奠食(食稍也/既爵乃)¶
<pb:KR3k0008_WYG_042-21b>¶
(祿之者事/成乃食之)仕而未有祿(禮曰仕而未有祿者君有饋焉/曰獻使焉曰寡君見在臣位與)¶
(祿同也君有/饋臣之道也)位定然後祿之　難得而易祿易祿而難¶
畜(禮曰非時不見不亦難得乎非義不合/不亦難畜乎先勞而後祿不亦易祿乎)庶士倍祿(禮/武)¶
(王克殷庶民弛政庶士/倍祿復紂時祿薄也)季秋収秩祿之不當(不當私所/増加也)¶
伐氷之家有采地不畜牛羊　秩膳(天子諸侯/有秩膳)百祿是¶
荷　勸從(傳制爲祿位/以勸其從也)益俸(宣詔曰今小吏勤事而俸/薄欲其無侵漁百姓難矣)¶
(其益吏百石以上俸什五注/云舊一石者則加五斗也)仕不祿(班/彪)益游徼祿(趙廣/漢爲)¶
(京兆奏請益長安游徼獄吏秩百石注増秩以勵其行/也其後百石吏皆差自重不敢枉法妄繫人考致仕三)¶
<pb:KR3k0008_WYG_042-22a>¶
(分故得一/以終身也)給吏(盖寛饒廉直志在奉公俸錢/半以給吏人爲耳目之事)斗食屬(薛/宣)¶
(字貢君爲大司農斗食屬/注祿少計日一斗爲數)干祿什九在外什一在内(史/記)¶
(魏成子食祿于魏什九在外什一在内是/以東得卜子夏田子方段干木君皆師之)増減(後漢光/武增百)¶
(官俸千石以上減西京/舊制六百石已上増之)助婚(任延時爲九真守駱越舊/無婚延以年齒相配貧者)¶
(省俸助/成之)留一月(第五倫爲會稽守俸纔留一/月粮餘皆賑與民之貧羸者)桓帝減公¶
卿以下俸(貸王侯相占/賣關内侯)侏儒飽欲死臣朔饑欲死(東方/朔曰)¶
(侏儒長三尺奉一囊粟錢二百四十臣朔/長九尺亦奉一囊粟錢二百四十云云)辭俸(張安世/少孺以)¶
(父子封侯在位太盛乃辭不受祿詔都囚/别藏張氏無名錢以至於得數百萬計上)贍貧(黄香爲/魏郡守)¶
<pb:KR3k0008_WYG_042-22b>¶
(分俸祿賞賜班贍貧者/豐富之家各出義榖云)不及妻子(周堪仕郡縣俸祿不/及妻子皆以供賔客)¶
制祿(周/禮)代耕(禮/)辭粟(原思爲之宰與之粟九百辭子曰/毋以與爾鄰里鄉黨乎注祿法所)¶
(得當受/無讓)行爵出祿必當其位(月/令)孔髙輔五事(今外官卑/品皆未得)¶
(祿故飢寒之切夷/惠不能全其行)公議病其持祿(崔損建中後宰相無/久任者損以便柔遜)¶
(愿中帝意乃留八年帝亦知/公議病其持祿然憐遇彌渥)奉祿分宗親(劉德威平生/所得奉祿以)¶
(分宗/親)又(李百藥得俸祿/與親黨共之)又(劉瞻所得俸以餘/濟親舊之窶困者)停京官月¶
奉助軍興(王求禮左相豆盧欽望請停京官九品以上/月奉助軍興求禮曰公祿萬鍾止可輟仰祿)¶
(之人可奈何欽望拒不應既奏求禮厯階進曰天子/富有四海何待九品奉使宰相奪之以濟軍國用乎)加¶
<pb:KR3k0008_WYG_042-23a>¶
估以給(崔從授淮南節度使揚州官吏俸帛常/加估以給獨節度使則否從皆與之同)虛食祿¶
(辛替否䟽曰中宗陛下之兄不聽賢臣/之言而恱子女之意虛食祿數千人)諸王奉給薄於¶
帝子(道孝王元慶時諸王奉給薄於帝子至數窶乏大/臣莫敢言十八年黄門侍郎禇遂良爲太宗從容)¶
(言之不/能行)増給(常衮始當國先是百官俸寡狹議増給之/時韓滉使度支與衮皆任情輕重滉惡國)¶
(子司業張參衮惡太子詹事趙惎皆少給之太子文學/爲洗馬副衮姻家任文學者其給乃在洗馬上其騁私)¶
(崇怨/類此)刺史俸(孔戣拜嶺南節度使先是屬刺史俸率三/萬又不時給皆取部中自衣食戣乃倍其)¶
(俸約不得爲貪暴/稍以法繩之本傳)奪吏俸助輸(崔郾出爲虢州觀察使/先是上供財乏則奪吏)¶
(俸助輸歲率八十萬郾曰吏不能贍私安暇䘏/民吾不能獨治安得自封即以府常費代之)歸其積¶
<pb:KR3k0008_WYG_042-23b>¶
俸(柳珪杜悰鎮西川表在幕府久乃至㑹悰徙淮/南歸其積俸珪不納悰舉故事爲言卒辭之)取俸¶
助軍興上䟽執不可(朱朴改著作郎乾寧初太府少卿/李元實欲取中外九品以上官兩)¶
(月俸助軍興朴上/䟽執不可而止)不敢當兩使廪料(楊牧爲宣歙觀察/使不敢當兩使廪)¶
(料但収刺史俸留/公藏錢七百萬)奉廪之費歲鉅億萬(盧懐慎上䟽今/京諸司員外官)¶
(數十倍近古未有謂不必備則爲有餘求其代工乃多/不釐務而奉廩之費歲鉅億萬徒竭府藏豈致治意哉)¶
散故人(同上所得祿散/於故人親戚)又(薛苹所得祿即分親/屬故人而無餘藏)歲入官¶
俸無慮二十四萬緍(郭子/儀)隨官閒劇増奉(李泌崔祐甫/任吏部員外)¶
(求爲洪州別駕使府賔佐有所忤者薦爲郎官其當遷/臺閣者皆以不赴取罪去泌以謂外太重内太輕乃請)¶
<pb:KR3k0008_WYG_042-24a>¶
(隨官閒劇普増/其奉時以爲宜)定府州官月廪(楊綰同平章事定府州/官月廩使優狹相均)¶
減百官俸廪(崔植時皇甫鏄判度支建言/減百官俸廩植封還詔書)賙濟内外親¶
(薛戎悉俸廩賙濟内/外親無䟽遠皆歸之)衣食人之孤遺者(元德秀所得俸/祿悉衣食人之)¶
(孤遺/者)俸餘送酒家(無留也/陽城)取足則已(有陳萇者候其得/俸常徃稱錢之美)¶
(日有獲焉城至道州月/俸取足則已官収其餘)以俸代輸(何易于爲益昌令民/有死䘮不能具葬者)¶
(以俸敕吏爲辦督賦役不/忍迫下戸或以俸代輸)官一品俸三千(李吉甫國家/之制官一品)¶
(俸三千職田祿米大抵不過千石大厯時權臣月俸至/九十緍者州刺史無小大皆千緍宰相常衮始爲裁限)¶
(至泌量閒劇稍増之使相通濟然有名在職廢/俸存額去閒劇之間厚薄頓異亦請一切商定)譁言月¶
<pb:KR3k0008_WYG_042-24b>¶
廪薄以動士心(王龜爲同州刺史牙將白約素暴横嘗/譁言月廪薄以動士心爲亂龜捕殺之)¶
減百官一月俸(髙宗龍朔三年二/月減百官一月俸)争求什一(高季輔上/言公侯勲)¶
(戚之家邑入俸稍足以奉養而貸息出舉争/求什一下民化之競爲錐刀宜加懲革本傳)各依錢數¶
多少折爲布帛定數(陸贄若但據群官月俸之等各依/錢數多少折爲布帛定數某官月)¶
(給俸絹若干疋明/立條列便爲常制)羣蟻附腥羶聚蛾投爝火(盧坦與李/勃拾遺書)¶
(今之人犇分寸之祿走絲毫之利如羣蟻之/附腥羶聚蛾之投爝火取不爲醜貪不避死)羅網髙懸¶
去將安所(文粹吕才東臯集序時天下䘮亂藩部法嚴/屢被勘劾呂嘆曰羅網高懸去將安所遂出)¶
(所受俸分積於縣城門/託以風疾輕舟夜遁)豈利斗粟希布帛(歐陽詹上鄭/相公書不仕)¶
<pb:KR3k0008_WYG_042-25a>¶
(則已仕則冀就髙衢逺途展其素蓄垂名于後代/美播于當時豈利斗粟希布帛救寒暑給朝夕也)開元¶
後(毎使各給雜錢國忠身兼/數官堂封外月給錢百萬)秩登祿富(以有廟祀韓/文袁氏碑)張¶
鎰(拜中書侍郎同中書門下平章事明年以两河用兵/詔省薄御膳及皇太子食物鎰因奏減堂飡錢及減)¶
(百官廩俸三分/一以助用度)¶
　　　世祿(十六/)¶
白世祿之家鮮克由禮(書/)匄也先君守官之嗣(范宣子/言嗣先)¶
(君之/守官)又曰匄之祖自虞為陶唐氏夏為御龍氏商為豕¶
韋氏周為唐杜氏晉主夏盟為范氏其不朽之謂乎穆¶
<pb:KR3k0008_WYG_042-25b>¶
叔子曰此之謂世祿非不朽也(傳/)子産曰孔張君之昆¶
孫執政之嗣也為嗣大夫漢任子令(漢公卿子多以父/任為郎王吉曰禹)¶
(湯不用二公之世而舉/臯陶伊尹請除任子令)子為郎(漢徴馮唐年九十不能/為官乃以唐子遂為郎)¶
(遂字/王孫)為子求官(桑宏羊自以為國家興筦㩁之利伐其/功欲為子弟得官恐霍光謀反遂誅滅)¶
伐檀之刺孔後嗣長為藩翰(長孫無忌帝欲功臣並世/襲刺史以無忌為趙州刺)¶
(史凡十有四人餘官食邑尚不在無忌等辭曰群臣披/荆棘事陛下今四海混一誠不願違逺左右而使世牧)¶
(外州與遷徙等帝曰割地封功臣欲公等後嗣長為藩/翰而薄山河之誓反為怨望朕亦安可彊公土宇邪遂)¶
(止/)以門資為吏(于琮以門/資為吏)用嗣厥服(權德輿張建封文/集序公之理也徐)¶
<pb:KR3k0008_WYG_042-26a>¶
(人宜之故尚書克家纂業用嗣厥服猶鮑氏之居/司𨽻鄭人之賦緇衣大君推恩善善春秋之義也)魯三¶
桓之子孫(鄭七穆之宗族晉之欒范齊之國髙張氏之/七葉貂蟬楊家之四世台衮文粹李翰鳳閣)¶
(王侍/郎賛)自秦至漢(有吉有駿為漢代名臣自漢至/晉有覽有祥為晉室公輔同上)¶
　　　祿不兼利(十七/)¶
白畜馬乗不察雞豚伐氷之家不畜牛羊百乗之家不¶
畜聚斂之臣(禮/)仕則不稼(田則/不漁)織蒲(臧武仲妾織蒲/仲尼曰三不仁)天¶
分(董仲舒曰天之分與之上齒者去其角傳其翼者兩/其足是受大者不得取小故受祿之家不與人争利)¶
拔葵(史記公儀休相魯茹羮拔園葵而棄之見家織/布出妻焚機云欲令農夫女工安所售其貨乎)免¶
<pb:KR3k0008_WYG_042-26b>¶
官削爵(貢禹欲約近臣自諸曹郎侍中以上家無問私/販賣與人争利犯者輒免官削爵不得仕宦)¶
王昶陳五事(魏王昶欲令官實祿勵以/亷耻不使與百姓争利)孔廣市樵米為¶
歲中計(尹知章轉國子博士未嘗問産業其子欲廣市/樵米為歲中計知章曰如而計則貧人何以取)¶
(資且吾尚應/奪民利邪)節財力勵廉隅(陸贄奏議國之紀綱在於/制度商農工賈各有所專)¶
(凡在食祿之家不得與人争利此王者所以節/財力勵廉隅是古今之所同而不可變革者也)収苑中¶
果菜(尚萬監裴匪躬檢校京苑將鬻苑中果菜官収其/利蘇良嗣駮之曰昔公儀相魯猶能拔葵去織未)¶
(聞萬乗之主鬻其果菜以與/下人争利也匪躬遂止舊史)¶
　　　寛猛相濟(十八/)¶
<pb:KR3k0008_WYG_042-27a>¶
白政寛則民慢猛則民殘(仲尼曰政寛則民慢慢則糾/之以猛猛則民殘殘則施之)¶
(以寛寛以濟猛猛/以濟寛政是以和)火烈水懦(子産謂太叔曰唯有德者/能以寛服人其次莫如猛)¶
(夫火之烈民望而畏之故鮮死焉水懦弱人狎而玩之/則多死故寛難太叔為政不忍猛而寛鄭多盜太叔悔)¶
(之/)韋弦兼佩(昔人有性急佩韋自/戒性寛佩弦自戒)吐茹合宜(詩云柔亦/不茹剛亦)¶
(不/吐)不剛不柔孔間以威斷(段文昌授劒南西川節度使/素諳蜀利病大抵治寛静間)¶
(以威斷不/常任也)政貴知變(崔郾治虢以寛經月不笞一人及/涖鄂則嚴法峻誅一不貸或問其)¶
(故曰陜土瘠而民勞吾撫之不暇猶恐其擾鄂土沃民/剽雜以夷俗非用威莫能治政所以貴知變者也聞者)¶
(服/焉)輦轂之下先彈壓郡邑之治本惠養(柳仲郢出河南/尹以寛惠為政)¶
<pb:KR3k0008_WYG_042-27b>¶
(或言不類京兆時答曰輦轂之下先/彈壓郡邑之治本惠養烏可類乎)寛猛相濟弦韋適¶
中(李白任/城縣記)寛則人慢糾之以猛猛則人殘施之以寛(寛/以)¶
(濟猛猛以濟寛此刑政之/文也吕温人文化成論)¶
　　　替代(十九/)¶
白及𤓰(齊使連稱管至父戍葵/丘𤓰時而徃及𤓰而代)嗣掌某月(周禮注云/代住一月)三¶
巳無愠(楚子文三仕為令尹無喜色三巳之/無慍色舊令尹之政必以告新令尹)迭代功成¶
者去　君子三揖而進一辭而退　䇿名　隨牒　合¶
符(後漢傅燮字南容州將范律名知人舉燮孝廉/後燮為漢陽太守律交代合符而去鄉郡榮之)矯代¶
<pb:KR3k0008_WYG_042-28a>¶
(魏信陵君無忌請救趙魏王畏秦不許趙告急於公子/公子之客入王宫盜節矯代晉鄙不設備公子遂入鄙)¶
(軍鎚殺鄙而代將/其軍遂救趙也)更書(漢段㑹宗為西城都護騎都尉/三歲更書還為沛太守邉吏三)¶
(歲一/更也)終更亟還(谷永與㑹/宗書云云)親友(魏陳矯為廣陵功曹使/過太山太守薛悌異之)¶
(結為親友戯謂曰吏與二千石鄰國屈從陪/臣游不亦可乎及為郡及尚書令皆代矯)舉(吳周瑜/病舉魯)¶
(肅有智略/足以代瑜)父子相代(見父子/門注)智效一官(莊/子)考績之期(三/載)¶
(考績三考/黜陟幽明)授受不替　蕭何舉曹參　邴吉知人(吉為/丞相)¶
(病篤上自臨問曰即有不諱誰能代卿對曰西河太守/杜延年明於法度今在郡治有能名廷尉于定國執憲)¶
(詳平天下可以無寃太僕陳萬年事後母孝三人皆在/臣右惟上審之及居相位並皆稱職上謂邴吉知人)¶
<pb:KR3k0008_WYG_042-28b>¶
孔刺史被代皆降魚書(楊綰復言舊制刺史被代若別/追皆降魚書乃得去開元時置)¶
(諸道採訪使得專停刺史威柄外移漸不可久其刺史/不稱職若贓負本道使條具以聞不得擅追及停而刺)¶
(史亦不得輒去/帝嘉其謀云)舉弟自代(韋貫之永貞時始為監察御/史舉其弟纁自代及為右補)¶
(闕纁代為御史/議者不謂之私)袁公政(袁滋召為金吾大將軍以楊於/陵代之滋行耆老遮道不得去)¶
(於陵使喻曰吾不敢/易袁公政人皆羅拜)簡自上意(唐自兵興以來方鎮節/度使少徵入換代者皆)¶
(死亡乃命焉故行軍/司馬皆簡自上意)以病求代(張建封十六年以病求/代詔韋夏卿代之未至)¶
(而建/封卒)徃官將代儲什物俟其至(韓琬上言徃官將代儲/什物俟其至今交罷執)¶
(符紛競/校在亡)自以久䟽斥(柳冕為福建觀察自以久䟽斥/性躁狷不能無恨乃上表乞代)李¶
<pb:KR3k0008_WYG_042-29a>¶
自良(為右衛率馬燧來朝德宗罷燧兵以自良代之自/良以事燧不敢當義者多其譲乃授右龍武大將)¶
(軍入謝帝終以河東近胡謂曰卿於進退/寧不有禮然守北門無易卿者勉為朕行)坐政無狀(柳/冕)¶
(奏閩中本南朝蓄牧地可息羊馬置五區於東越又置/五區於泉州悉索部馬驢牛羊合萬餘游畜之不經時)¶
(死耗略盡復調充之民/間怨苦坐政無狀代還)始偪而來終代其任(范希朝節/度使韓游)¶
(瓌畏其才將伺隙殺之希朝懼犇鳳翔貞元四年以游/瓌政無狀使代之希朝曰始偪而來終代其任非所以)¶
(防覬覦安反側/也固譲本傳)¶
　¶
　¶
<pb:KR3k0008_WYG_042-29b>¶
　¶
　¶
　¶
　¶
　¶
　¶
　¶
　白孔六帖卷四十二¶
