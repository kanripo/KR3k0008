# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.854241
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四十六
<pb:KR3k0008_WYG_046-1a>¶
欽定四庫全書¶
　白孔六帖卷四十六　　唐　白居易　原本¶
　　　　　　　　　　　宋　孔　傳　續撰¶
　　議讞(一/)　　　　　謹刑(二/)¶
　　灋官獄吏(三/)　　　舉按(四/)¶
　　誅罰(五/)　　　　　滛刑(六/)¶
　　峻刑(七/)　　　　　酷吏(八/)¶
　　失入(九/)　　　　　失岀(十/)¶
<pb:KR3k0008_WYG_046-1b>¶
　　用灋不平(十一/)　　刑措(十二/)¶
　　改制灋令(十三/)　　死罪(十匹/)¶
　　流罪(十五/)　　　　貶黜(十六/)¶
　　徒役(十七/)¶
　　　議讞(一/)¶
白讞平天下獄(朱博遷廷尉職當讞平天下獄恐爲官/屬所誣謂掾吏曰本起武吏不通法律)¶
(然三尺律人事出其中諸君試取吏議難知者/來爲諸君覆之乃爲平處十中八九吏大驚異)議驚乗¶
輿(張釋之爲廷尉上行中渭橋有人行從橋下走誤驚/乗輿釋之奏犯蹕罰金上怒其輕釋之曰法者天下)¶
<pb:KR3k0008_WYG_046-2a>¶
(所公共其時上誅則已既付廷尉廷/尉天下之平用法一傾人安所措)議盜環(又有盜高/廟坐前玉)¶
(環奏棄市上怒令族之釋之曰如/盜長陵一抔土何以加於法乎)傳命誤(後漢兄弟共/殺人帝以兄)¶
(不訓弟報闕有常侍孫章宣詔誤言兩報重尚書奏矯/詔當斬郭躬  曰法故誤傳命誤當罰金帝曰疑其故)¶
(也躬白曰君子/不逆詐帝曰善)争死上讞(張儉元節亡投孔融兄褒褒/不在融匿之事發并收褒融)¶
(争死問母曰家事當在長妾合當辜/一門爭死郡不能決乃上讞詔坐褒)讞不當不罪(景詔/曰獄)¶
(重事也人有愚智有令罪而後不/當讞者不爲失信欲令務先寛也)心不厭(景前詔曰疑/獄雖文致於)¶
(法而於人心不/厭者輙讞之)再却(廷尉張湯有疑奏已再却矣倪寛/爲言其意因使寛爲奏成讀之皆)¶
(伏寛所奏即得可上曰/前奏非俗吏之所爲也)移讞(讞疑/也)讞于公(禮獄成有/司讞于公)奏¶
<pb:KR3k0008_WYG_046-2b>¶
讞掾(張湯舉倪/寛爲云云)孔衣冠蒙更生(李峴初東京平陳希烈/等數百人待罪議者將)¶
(悉抵死崔器等附致深文峴獨曰法有首有從有重有/輕若一切論死非陛下與天下惟新意且羯胡亂常誰)¶
(不凌汙衣冠奔亡各顧其生可盡責即陛下之親戚勲/舊子若孫一日皆血鐵砧尚爲仁恕哉衣冠蒙更生)¶
例不覆讞(嚴郢字叔敖曰京師天下聚論徒者至廣例/不覆讞今若悉待報有司斷決有程月不啻)¶
(五千獄正恐牒案/塡委章程紊撓)獄當與衆共(魏謩中尉仇士良捕妖/民賀蘭進興及黨與治)¶
(軍中反狀具帝自臨問詔命斬囚以徇御史中丞高元/裕建言獄當與衆共之刑部大理法官也決獄不與知)¶
(律令謂何請歸有司未報謩上言事繫軍即推軍中如/齊民宜付縣今獄不在有司法有輕重何從而知帝停)¶
(決/)狀讞(李日知厯同刑丞時法令嚴吏爭爲酷日知獨/平寛無文致嘗免一囚死少卿胡元禮執不可)¶
<pb:KR3k0008_WYG_046-3a>¶
(曰吾不去曹囚無生理日知曰僕不去/曹囚無死法皆以狀讞而后用日知議)詳讞(韋𢎞景吏/部員外郎)¶
(楊虞卿以累下吏詔/𢎞景與御史詳讞)科條叢繁(王播進刑部侍郎是時/天下多故大理議讞科)¶
(條叢繁播悉/置格律坐隅)慷慨論正(孔戣字君嚴改給事中江西觀/察使李少和坐贓獄寢不下博)¶
(陵崔易簡殺從父兄鞫獄其京兆尹左右之翻/其情戣慷慨論正貶少和殺易簡奪尹三月俸)議斧陵¶
栢(狄仁傑左威衛大將軍權善才右監門中郎將范懐/義坐誤斧昭陵栢罪當免高宗詔誅之仁傑奏不應)¶
(死帝怒曰是使我爲不孝子必殺之仁傑曰漢有盜高/廟玉環文帝欲當之族張釋之廷諍曰假令取長陵一)¶
(抔土何以加其法於是罪止棄市陛下之法在象魏固/有差等犯不致死而致之死何哉今誤伐一栢殺二臣)¶
(後世謂陛下爲何如/主帝意解即免死)論顔餘慶(徐有功時博州刺史王/冲責息餞于貴卿遣家)¶
<pb:KR3k0008_WYG_046-3b>¶
(奴督斂與尉顔餘慶相聞知奴自市弓矢還㑹冲坐逆/誅魏州人告餘慶豫冲謀魏元忠謂餘慶爲冲督償通)¶
(書合謀明甚非曰支黨請誅死藉其家詔可有功曰永/昌赦令與虺貞同惡魁首已伏誅支黨未發者原之餘)¶
(慶赦後被言是謂支黨今以支爲首是以生入死赦而/復罪不如勿赦生而復殺不如勿生切謂朝廷不當爾)¶
(后怒曰何謂魁首有功答曰魁者大帥首者元謀后曰/餘慶安得不爲魁首答曰若魁首者虺貞是已既已伏)¶
(誅餘慶今方論罪非支黨何后意解乃曰公更思之遂/免死當此時左右衛仗在廷陛數百人皆縮頸不敢息)¶
(而有功言定氣/詳截然不撓)受賕當死(蕭齡之任廣州都督受賕當/死詔羣臣議請戮於朝唐臨)¶
(建言羣臣不知陛下議之之意在律王族戮於隱議親/也刑不上大夫議貴也今齡之貪贓狼扈死有餘咎陛)¶
(下以異于它囚故議之有司又令入死不可爲後世法/帝然之齡之齊高帝五世孫由是免死唐臨字本德)¶
<pb:KR3k0008_WYG_046-4a>¶
置笏在陛(崔𤣥亮右散騎常侍字晦叔鄭注誣宋申錫/捕逮倉卒内外震駭𤣥亮率諫官叩延英苦)¶
(諍反覆數百言文宗未諭置笏在陛曰孟子有言衆人/皆曰殺之未可也卿大夫皆曰殺之未可也天下皆曰)¶
(殺之然後察之乃寘於法令今殺一凡庻尚稽典律况/欲誅宰相乎臣爲陛下惜天下法不爲申錫言也帝感)¶
(悟/)覆奏(張藴古除大理丞初河内人李好德素有風疾/而語渉妄妖藴古究其獄稱好德瘨疾有懲法)¶
(不當坐御史權萬紀劾藴古情在阿縱奏事不實太宗/大怒曰小子乃敢亂吾法耶令斬於東市尋悔因發制)¶
(凡決死者命所司五覆/奏自藴古始也舊唐史)¶
　　　謹刑(二/)¶
白一人刑善百姓休和(傳/)視民如傷(國之/興也)哀矜(孟氏使/陽膚爲)¶
<pb:KR3k0008_WYG_046-4b>¶
(士師問於曾子曽子曰上失其道民/散乆矣如得其情則哀矜而勿喜)三刺(禮司寇正刑/明辟必主刺)¶
(一曰訊羣臣二曰訊羣吏三曰訊萬/民其有罪方殺之以示不枉濫者)一成盡心(刑者成/也一成)¶
(而不可變故/君子盡心焉)伏念五六日至于旬時　哀敬(折/獄)泣持丹¶
筆(盛/吉)明慎(易君子以明慎/用刑而不留獄)明而不留愼而不擾(史/)死者¶
不可復生(漢書獄者人/之大命云云)欽恤(欽哉欽哉惟/刑之恤哉)文而不害(蕭/何)¶
嚴而不殘(雋不/疑)簡孚(核其罪/有信文)審克(詳/審)閲實(罪罰/相當)制短長¶
之命(死者/不生)念輕重之刑(欽哉/惟恤)中典用情(周/禮)八辟(周禮以/八辟麗)¶
(邦法一議親二議故三議賢四議/能五議功六議貴七議勤八議賔)麗事(麗附也謂當/其本罪之事)辭¶
<pb:KR3k0008_WYG_046-5a>¶
貴明徵(法宜/慎測)審慎　國章斯抵(誠合/申刑)輕無赦(禮凡制五/刑法輕無)¶
(赦/)慎惟不變(必在/惟精)恤在一成(慎其/三復)奏讞(漢宣令季秋後/讞時士常幸宗)¶
(室齋居而決/事獄刑號平)去酒肉(杜緩爲守治諸陵縣毎冬月封具/獄日常去酒肉省食官屬感其恩)¶
(惠/)涕泣(漢張歐叔明爲御史大夫嘗言案人上具/獄事有可却却之不得已者涕泣靣付之)人命¶
所懸孔謹重刑法(沈傳師字子言爲宣州於吏治明吏/不敢罔謹重刑法每斷獄召幕府平)¶
(處輕重盡/合乃論決)請如令覆奏(徐堅字元固遷萬年主簿天授/三年上書言囚有五聽令有三)¶
(覆慮失情也比犯大逆詔使者勘當得實輙決人命至/重萬有一不實欲訴無由以就赤族豈不痛哉此不足)¶
(檢下之姦亂適長使人威福耳/臣請如令覆奏則死者無恨)敕法謹罰(陳子昻字伯/玉上言近日)¶
<pb:KR3k0008_WYG_046-5b>¶
(詔獄稍滋鈎捕支黨株蔓推窮蓋獄吏不識天意以抵/慘刻誠宜廣愷悌之道敕法謹罰省白誣寃此太平安)¶
(人之/務也)決刑無進酒肉(太宗貞觀五年十二月丁亥詔決/死刑京師五覆奏諸州三覆奏其)¶
(日尚食決刑/無進酒肉)既盡哀敬能致治平(士師臯陶之恤刑司/㓂蘇公之用獄既盡)¶
(哀敬能致治平杜/牧畢諴除刑待制)一輕一重理亂攸生(陸贄奏議今京/邑初平所用刑)¶
(章元宜審謹一輕/一重理亂攸生)唐中宗慮囚制(欲申作解之恩慮開人/徼倖之路非所以納)¶
(軌物垂裕後昆既屬陽和之辰宜敦耕稼之業三農啓/候方陳敬愛之規百姓爲心爰軫泣辜之念將申慮降)¶
(再釋狴牢庻無滯禁之寃仍示小懲之誡/其都城之内見禁囚徒朕特親慮初學記)於刑灋尤謹¶
(刑法志太宗以英武定天下然其天資仁恕初即位有/勸以威刑肅天下者魏徵以爲不可因上言王政本於)¶
<pb:KR3k0008_WYG_046-6a>¶
(仁恩所以愛民厚俗之意太宗欣然納/之遂以寛仁治天下而於刑法尤謹)臣願依覆奏灋¶
(則死者甘伏知泣辜大恩生人歡/悦見祥刑之意徐堅疏出六典)¶
　　　灋官獄吏(三/)¶
白過聽殺人(史李離晉文公理官也過聽殺人自拘當/死文公曰官有貴賤罰有輕重下吏有罪)¶
(非子之過也離曰臣居官爲長不與吏讓受祿爲多/不與吏分過聽殺人傳罪下吏非所聞伏劎而死)練¶
灋令(孔光爲廷尉/灋令號詳平)治獄之吏(漢路温舒曰秦有十失其/一尚存治獄之吏是也今)¶
(治獄者上下相繼以刻爲明深者獲功名平者多後患/故治獄者皆欲人死非憎之也自安之道在人之死也)¶
増秩(宣詔曰今廷平任輕祿薄爲立廷/平秩六百石員四人務公平之選)求明察寛恕(于/定)¶
<pb:KR3k0008_WYG_046-6b>¶
(國求明察寛恕/黃霸以爲廷平)𫝊古義(武帝方向文學張湯決大獄欲/𫝊古義乃請博士弟子治春秋)¶
(補廷尉/吏也)嚮學(倪寛射策補廷尉文學卒吏爲人温厚口/不能言語發明張湯盡用法律吏謂寛不)¶
(習事不/署從事)世非灋家(楊賜爲尚書令數日岀爲廷尉自/以世非灋家遂辭以特進就第)三¶
世廷尉(吳雄子訢孫恭三/世廷尉爲法名家)理曹掾(魏置理曹/掾蓋法曹)身無王爵¶
非廷尉所料(晉王彪之字叔武爲廷尉有永嘉太守謝/毅後殺同郡人周矯矯從兄球詣州訴寃)¶
(楊州刺史殷浩收毅付廷尉彪之以球爲獄主身無王/爵非廷尉所料不肯受與相反覆詔令受之彪之疏引)¶
(據時人比/之張釋之)請置律博士(晉衛覬奏刑法國家所重而私/議所輕獄者人命所懸而選用)¶
(者所卑請置律博/士相教授遂施行)斷獄飲酒(于定國飲酒數石不亂冬/月請治讞飲酒益精明爲)¶
<pb:KR3k0008_WYG_046-7a>¶
(廷/尉)去酒肉(見慎/刑門)不讀律而得廷尉之稱(陳/矯)方知獄吏之¶
尊(周/勃)死灰不然(見獄/囚門)如老獄吏(見推/斷門)不用三冬(見推/斷門)孔¶
羅織之吏如獵者(魏元忠爲中丞歲餘䧟侯思止獄仍/放嶺南酷吏誅人多訟元忠者乃召)¶
(復舊官因侍宴后曰卿累負謗鑠何邪對曰臣猶鹿也/羅織之吏如獵者狗須臣肉爲之羮矣彼將殺臣以求)¶
(進臣願/何辜)奉灋持正(鄭善果檢校大理卿奉/灋持正風績顯公卿間)持平守正(徐/有)¶
(功轉司刑少卿嘗謂所親曰大理人命所繫不/可阿㫖詭辭以求茍免故有功爲獄持平守正)專治詔¶
獄(杜景佺冀州武邑人入爲司刑丞與徐有功來俊/臣侯思止專治詔獄時稱遇徐杜者生來侯者死)獻¶
獄官箴(裴諝字士明惡法吏舞文或挾/宿怨爲重輕因獻獄官箴以諷)作大枷各爲號¶
<pb:KR3k0008_WYG_046-7b>¶
(來俊臣作大枷各爲號一定百脈二喘不得三突地吼/四著即臣五失魂膽六實同反七反是實八死猪愁九)¶
(求即死十司/求破家)刑無鬼哭之庭大理有烏巢之獄(李庾西都/賦唐文粹)¶
　　　舉按(四/)¶
白按事發姦(漢尹翁歸補河東卒吏按/事發姦太守田延年重之)司察(蓋寛饒次/公爲司𨽻)¶
(無所迴避王生與書曰明主知君公正命君司/察之位然既明且哲以保其身不納竟自刎)逢諸葛¶
(諸葛豐字少君司𨽻刺舉無所迴避王生與書曰逢諸/葛舉節按侍中許章遂詔司𨽻去節司𨽻去節自豐始)¶
(也/)埋輪(後漢舉八使天下舉按不法張綱爲侍御史充/使最年少官卑受命訖乃埋輪於洛陽道中曰)¶
(豺狼當路安問狐狸遂舉奏太/尉梁冀奢淫不法朝廷振竦)鷹隼始擊(漢孫寳字子/嚴爲京兆尹)¶
<pb:KR3k0008_WYG_046-8a>¶
(立秋日辟侯文爲東郡督郵引見曰今日鷹隼始擊當/順天氣成嚴霜之誅掾頗有人乎文曰無其人不敢空)¶
(受職寳曰誰也文曰杜穉季寳氣索良乆曰其次誰文/曰豺狼當路安問狐狸穉季聞之懼杜門不通水火)¶
搏擊(翟方進爲京兆摶擊亮彊爲丞相奏/陳咸冒濁茍容云云咸遂廢錮也)二天(後漢蘇/章爲冀)¶
(州刺史按故人清河太守設酒饌太守喜曰人皆有一/天我獨有二天章曰蘇孺文與故人飲私歡也明日冀)¶
(州刺史按清河太守/公法也遂正其罪)所劾多(范滂爲太尉黃瓊所辟召/三府掾屬舉謡言滂奏二)¶
(史二千石權豪二十餘人尚/書責所劾猥多疑有所私也)斂手避二鮑(鮑永爲司𨽻/以鮑恢爲從)¶
(事俱抗直不避彊禦世祖/曰貴戚且斂手避二鮑)怪鳥(孫盛爲長沙太守頗營/貲貨從事至郡服高名)¶
(不劾盛與桓温牋辭㫖放蕩曰從事進無威鳯來儀之/羙退無鷹鸇搏擊之用徘徊湘川有似怪鳥温怒遣按)¶
<pb:KR3k0008_WYG_046-8b>¶
(贓私檻車收/到州不坐)不避權貴(後漢祭遵爲車市令世/祖舍中兒犯法遵殺之)縣令收¶
督郵(魏志滿寵爲高平令市人張包爲郡督郵貪穢/因來在傳舍率吏卒收之即日考竟遂棄官)白¶
簡坐而待旦(晉傅𤣥字休奕爲司𨽻校尉天性峻急每/當奏劾或値日暮捧白簡整簪帶竦懼不)¶
(寢坐而/待旦)不避豪貴(趙廣漢將吏至霍禹第突入其門/搜索私屠酤椎破爐罌斬關而去)不¶
劾賢者(晉羅含君章桓温使檢劾謝尚含至不問郡事/與尚酣飲而還温問所劾含曰公以尚何如人)¶
(温曰勝我含曰豈有勝/公而行非耶温義之)孔搒殺(馮宿字拱之拜河南尹/洛宛使姚文壽縱部曲)¶
(奪民田匿于軍吏不敢捕府大集部/曲輙與文壽偕來宿掩取搒殺之)膽落(温造字簡輿/授侍御史夏)¶
(州節度使李祐拜大金吾進馬造正衙枰刻祐曰吾/夜入蔡州擒吳元濟未嘗心動今日膽落於温御史)威¶
<pb:KR3k0008_WYG_046-9a>¶
望隱然(造彈擊無所回畏威望隱然發/南曹僞官九十人主吏皆論死)輙繩惡吏(李向/隱三)¶
(入御史府輙繩惡吏不以殘/騺失名所發當也素議歸重)劾奏常先風教(齊澣字洗/心爲監察)¶
(御史凡劾奏常/先風教號善職)百官肅然(顔眞卿字清臣遷御史大夫/廣平王總兵二十萬平長安)¶
(辭曰當闕不敢乗趨出梐枑乃乗王府都虞侯管崇嗣/先王而騎眞卿劾之帝還奏慰答曰朕子每出諄諄教)¶
(戒故不敢失崇嗣老而/躄卿姑容之百官肅然)劾矯使(李晟字良器宦者尹元/貞持節到同華擅入河)¶
(中諭慰李懐光晟劾元貞/矯使欲洗宥元惡請治罪)發姦擿伏(賈敦頥遷洛州刺/史發姦擿伏下無)¶
(能/欺)使者十輩臨按(郎餘慶下遷交州都督驩州司馬裴/敬敷與餘慶雅故以事笞餘慶婢父)¶
(婢方嬖譖敬敷死獄中又裒貨無藝民詣闕訴之使者/十輩臨按餘慶謾讕不能得其情最後廣州都督陳善)¶
<pb:KR3k0008_WYG_046-9b>¶
(𢎞按之餘慶自恃在朝廷乆明法令輕善𢎞不置對善/𢎞怒曰舞文弄法吾不及君今日以天子命治君吾力)¶
(有餘矣欲榜械/之餘慶懼伏罪)知朝廷尊(李勉字𤣥卿擢監察御史時/武臣崛興無法度大將管崇)¶
(嗣背闕坐笑語譁縱勉劾不恭/帝歎曰吾有勉乃知朝廷之尊)條姦(李乂字尚眞擢監/察御史劾奏無避)¶
(景龍初葉静能怙勢/乂條其姦中宗不納)帝䟽(韋陟字殷卿會杜甫論房琯/詞意迂慢帝令殷卿與崔光)¶
(遠顔眞卿按之陟奏甫言雖/狂不失諌臣體帝繇是䟽之)不畏彊禦(裴諝字士明除/右金吾將軍德)¶
(宗新即位以刑名治天下百吏震時大行將藏陵事禁/屠殺尚父郭子儀家奴宰羊諝列奏帝謂不畏彊禦善)¶
(之/)反爲所擠(崔隱甫遷殿中侍御史内供奉浮屠慧範/倚太平公主脅人子女隱甫劾狀反爲所)¶
(擠貶邙/州司馬)摘其姦贓萬計(尹思貞調隆州參軍事屬邑豪/蒲氏驁肆不法州檄思貞按之)¶
<pb:KR3k0008_WYG_046-10a>¶
(摘其姦贓萬計卒論/死部人稱慶刻石)挾邪亂政(劉禹錫字夢得御史竇/羣劾禹錫挾邪亂政羣)¶
(即日/罷)權倖側目(韋貫之劾金忠義不宜汙朝/籍忠義竟罷於是權倖側目)劾按不撓¶
(李華字遐叔遷監察御史宰相楊國忠支/婭所在橫猾華出使劾按不憢州縣肅然)劾中人(竇懷/貞監)¶
(察御史魏傳弓嫉史輔信義欲劾其姦懐貞曰是安樂/所信任者奈何繩之傳弓曰王綱壞矣正坐此屬今日)¶
(殺之明日/殊無所悔)彈李義府(唐文粹王義方䟽義方對仗叱義/府不退義方三叱上既無言義府)¶
(趨岀義方乃讀彈文曰義府善柔成性佞媚爲心昔事/馬周分桃見寵後交劉洎割䄂承恩生其羽翼長其光)¶
(價因緣際㑹遂皆通逹不能盡忠端節對敡王休䇿蹇/勵駑祗奉皇眷而反憑附社蔽虧日月請託公行交遊)¶
(羣小貪冶容之好原有罪之淳于恐洩漏其謀殞無辜/之正義雖挾山超海之力望此猶輕迴天轉日之光方)¶
<pb:KR3k0008_WYG_046-10b>¶
(斯更劣此如可/恕孰不可容)¶
　　　誅罰(五/)¶
白失財者誅之(周禮太宰治都縣鄙之治乗其財用之/岀入凡失財用物辟名者誅之注辟名)¶
(謂爲文書與/實不相應)考羣吏之理(太宰以八柄歲終令百官府/名正其治受其會注會大計)¶
(也其三歲大考羣/吏之理而誅賞之)善罰者刑省而姦禁(文/子)謫滿百(漢陳/遵爲)¶
(掾不視事曹吏白陳掾今日以某事謫/遵曰滿百乃相聞舊事謫滿百當免)自省(晉宣帝問/諸葛公起)¶
(居何如而使者曰罰三十以/上皆自省覽帝曰其能乆乎)議罰(漢韓延壽爲東都守/臨出上車騎吏後至)¶
(勑功曹議罰門下卒白曰明府早駕乆駐未岀騎吏父/來不敢入吏出趨謁父以敬父見罰得無傷大化乎延)¶
<pb:KR3k0008_WYG_046-11a>¶
(壽曰微子之言/太守不知過)族誅豪猾(齊南三百豪猾二千石不/能制郅都爲太守族誅之)孔¶
濫罰(李綱字文紀元吉爲并州總管縱左右攘奪民愁/苦宇文歆諫不聽并州䧟帝怒謂綱曰王年少不)¶
(習事故以歆及竇誕佐之太原興王地兵十萬粟支十/年奈何一旦棄去歆建此計我當斬于軍綱曰王過惡)¶
(誕養成之歆事王淺有闕必諍今頼歆計陛下不失愛/子且有功又何加罪乎翌日帝悟引綱升御榻勞曰卿)¶
(不言我/幾濫罰)誅張易之(桓彦範字士則張柬之將誅張易之/等引與定䇿中宗至𤣥武門彦範等)¶
(斬闕入士皆鼓噪時武后處迎仙宫之集仙殿斬易之/等廡下后聞變而起見中宗曰乃汝耶豎子誅可還宫)¶
誅韋氏(太平公主𤣥宗誅韋氏主與狄計遣子崇簡從/事定將立相王未有以發其端者主顧温王乃)¶
(兒子可刼以爲功乃入見王曰天下事歸相/王此非兒所坐乃掖王下取乗輿服進睿宗)臨刑極罵¶
<pb:KR3k0008_WYG_046-11b>¶
(郝處俊孫象賢后素衘處俊故因事誅之臨刑極罵乃/死后怒令離磔其尸斵夷祖父棺冡自是訖后世將刑)¶
(人必先以木/丸窒口云)汙戮善良(王及善留拜内史來俊臣繫獄/當死后欲釋不誅及善曰俊臣)¶
(凶狡不道引亡命汙戮善良天下疾之不/勦絶元惡且揺亂禍胎憂未既也后納之)臨誅洗沐神¶
色自若(劉禕之賜死于家臨誅洗沐神色自若命其子/執筆占爲表子號塞不能書禕之乃自捉筆得)¶
(數紙詞懇哀/到今皆傷之)罰不及有罪(魏徵曰罰不及有罪則/危亡之期或未可保)劉洎¶
贊曰(洎欲身任安危以言掩其/衆爲媚忌所乗卒䧟罪誅)誅棄骨鯁大臣(李義府/武后已)¶
(立義府與敬宗德儉及御史大夫崔義元中丞袁公瑜/大理正侯善業相推轂濟其姦誅棄骨鯁大臣故后得)¶
(肆/志)誅舞文者(柳公綽字寛行部至鄧縣吏有納賄舞文/二人同繫獄縣令以公綽素持法謂必殺)¶
<pb:KR3k0008_WYG_046-12a>¶
(貪者公綽判曰贓吏犯法法/在姦吏壞法法亡誅舞文者)罰一勸百(權德輿字載之/董溪于臯謩以)¶
(運糧使盜軍興流嶺南帝悔其輕詔中使半道殺之德/輿諫溪等方山東用兵乾沒庫財死不償責陛下以流)¶
(斥太輕當責臣等謬誤審正其罪明下詔書與衆同棄/則人人懼法臣知己事不諍然異時或有此比要須有)¶
(司論報罰一勸百孰/不甘心帝深然之)立釘(趙思綰叛高祖遣郭崇義王/峻討之至則擒之思綰問曰)¶
(何以用刑告者曰立釘也思綰厲聲曰爲吾告郭公吾/死未足塞責然釘磔之醜壯夫所恥幸少假之崇義許)¶
(之父子俱斬於市/五代史五十三)狡敵既縻輸于國都示之市人即社¶
行誅(栁宗元皇武篇狡敵既縻輸/于國都示之市人即社行誅)分體燃臍(于公異朱/泚露布尚)¶
(稽分體未/即燃臍)揮刀紛紜爭切膾脯(韓愈元和聖德詩解脱/攣索夾以砧斧婉婉弱)¶
<pb:KR3k0008_WYG_046-12b>¶
(子赤立傴僂牽頭曵足先斷腰膂以及其徒體骸/撑拄末乃取闢駭汗如雨揮刀紛紜爭切膾脯)元舅¶
大臣怫㫖不閲歲屠覆道路目語(及上官儀見誅政歸/房帷天子拱手矣則)¶
(天/傳)蠻區夷落罪無逃罰(唐史王義/方上言)¶
　　　淫刑(六/)　(事與暴政酷政相類/)¶
白哀刑政之苛　淫刑以逞　誰則無罪(傳/)僣濫頗邪¶
懼及善人(刑/濫)楚多淫刑(其大夫逃/死於四方)繁政(齊景公繁於刑/有鬻踊者故晏)¶
(子曰踊/貴屨賤)淪胥以鋪(若此/無罪)無所措手足(謂刑罰/不中)淫縱枉撓¶
(曲人/入罪)殺不辜(書與其殺不/辜寧失不經)明刑不暴(管/子)秦設重刑赤衣¶
<pb:KR3k0008_WYG_046-13a>¶
半道(漢名臣/奏云)雖鄭傳猛政則曰寛難(而楚用滛刑/誰能救療)弄灋¶
(濫/施)殺餉獄者(義縱爲定襄至則掩獄中輕重罪四百餘/人兼昆弟親戚私入相親或餉者亦二百)¶
(餘人鞫爲解脱死/罰之罪盡殺之)焚林斷木不時命曰傷地(斷獄立刑/不當命曰)¶
(傷/人)緩深固之罪(急縱岀/之誅)孔刑濫人懼(韓滉右丞元琇判/度支也以關輔旱)¶
(請運江南租米西給京師委滉督之其剛愎難共事請/自江至楊子滉主之楊子以北自主之滉由是衘琇誣)¶
(劾琇饋米與淄青李汭河中李懐光帝怒貶琇雷州司/戸參軍左丞董晉白宰相劉滋齊映曰昨關輔用兵方)¶
(蝗旱琇不増一賦而軍興皆濟可謂勞臣今被謫無名/刑濫人懼假令權臣逞忠公何不請三司鞫之滋映不)¶
(能/用)過刑(劉洎死顯慶中其子𢎞業詣闕訴遂良譖死狀/李義府右之高宗問近臣給事中樂彦瑋曰辨)¶
<pb:KR3k0008_WYG_046-13b>¶
(之是暴先帝/過刑事寢)慘文峭詆(楊國忠李林甫興韋堅等獄欲/危太子獄事畏卻以國忠怙寵)¶
(摶擊可用倚之使按劾國忠乃慘文/峭詆逮係連年誣衊被誅者百餘族)淫刑以逞(高駢字/千里駢)¶
(之自將出屯也突將亂乗門以入監軍取役夫數百名/叛卒藉斬其首乃定駢徐出以金帛厚賞士開府庫悉)¶
(還其衣廪然密藉所給姓名夜遣牙將擊殺之夷其族/雖孕者不貰投尸於江有一婦方踞而乳子將就刑媪)¶
(傷之疑其畏死謂曰以子丐我一詣曹司也婦蹶起曰/我知之且飽吾子不可使以饑就戮也見刑者拜曰渠)¶
(有節度使奪戰士食一日忿怒淫刑以逞國家法令何/有也我死當訢於天使此賊闔門如今日寃也逮死神)¶
(色晏然蜀人/聞者爲垂泣)有犯令者誅及鄰伍(韓滉婺州屬縣有犯/令者誅及鄰伍坐死)¶
(數十百人又遣官察境内罪渉疑/似必誅一判輒數十人下皆愁怖)煎熬生人若墜大火¶
<pb:KR3k0008_WYG_046-14a>¶
(昔祖龍滅古道嚴威刑煎熬生/人若墜大火李白尋桃源序)每笞一人以責其負(每/笞)¶
(一人以責其負則諸案吏各持其簿列于庭凡一簿所/負唱其多少量爲笞數已則以次唱而笞之少者猶積)¶
(數十多者至笞百餘人不/勝其苦吳越世家錢俶)好行殺戮(漢蔡王信高祖之/後弟也所至好行)¶
(殺戮軍士有犯法者信召其妻子對之刲剔支/解使自食其肉血流盈前信命樂飲酒自如也)爲鐵籠¶
鐵刷人有過者坐之籠中外燎以火刷剔其皮膚以死¶
(五代劉/守光)捶人畏不免(嚴安之捶人畏不免視腫/青復笞之至血流乃喜)鐵籠&KR0034;¶
囚首(索元禮爲推使&KR0034;囚首加以楔至腦裂死又橫/木闗手足轉之號曬翅或紡囚梁上縋石於頭)造¶
檻車(閩王鏻初薛文傑爲鏻造檻車以謂古制疎濶乃/更其制令上下通中以鐵芒内嚮動輙觸之既成)¶
<pb:KR3k0008_WYG_046-14b>¶
(首被其毒五/代史六十八)百口保無反者(則天謂近臣曰自周興來/俊臣死後更不聞有反逆)¶
(者然則已前受戮者不有寃濫乎夏官侍郎姚元崇對/曰自垂拱已後被告者皆枉酷自誣而死天下號爲羅)¶
(織甚於漢之黨錮頼上天降靈聖情發寤誅鋤凶惡朝/廷乂安今日已後臣以微軀及一門百口保見在内外)¶
(官吏無反者則天大悦曰已前宰丞皆順成其事䧟朕/爲淫刑之主聞卿所説甚合朕心乃賜元崇銀千兩)¶
　　　峻刑(七/)¶
白吏乞貸毫氂輒死(李實爲京兆尹吏乞貸毫氂輙死/按之無言者猥曰死亦非枉復殺)¶
(之專以殘忍爲政順帝在諒闇不踰月實殺數十人于/府貶通州長史市人爭懐瓦石邀刼之實懼夜遁去)¶
刑殺太甚則致隂沴(李石字中玉唐宗室文宗時大臣/新族死歲苦寒外情不安帝曰人)¶
<pb:KR3k0008_WYG_046-15a>¶
(心未舒何也石曰刑/殺太甚則致隂沴)刑網寖密(劉德威爲大理卿太宗/問曰比刑網寖密咎安)¶
(在德威曰在君不在臣下之寛猛視王之好律失入者/減三失出者減五今坐入者無辜坐出者有罪所以吏)¶
(務深文爲自營計/非有教使然也)㧻斮屠剔膏流節離(栁宗元㧻斮屠/剔膏流節離之)¶
(禍不作而人乃/克貌平舒愉)執憲者以深刻爲奉灋(高逢列五事以/爲今天下大定)¶
(而刑未措何哉蓋謀猷之臣臺問之吏不崇簡易而昧/經逺故執憲者以深刻爲奉灋當官者以侵下爲益國)¶
楚掠凝慘(徐有功武后僣位畏唐大臣謀己於是周興/來俊臣邱神勣王𢎞義等揣識后指置總監)¶
(牧院諸獄捕將相俾相鈎/逮掩搦䕶送楚掠凝慘)爲炮燻刳斮法(南蠻傳蔡京/經制嶺南峻)¶
(條令爲炮燻刳斮法/愁毒爲軍中所逐)眞蛟蜃(南漢劉龔性聰悟而苛酷/爲刀鋸克解刳剔之刑每)¶
<pb:KR3k0008_WYG_046-15b>¶
(視殺人則不勝其喜不覺朶頥/垂涎呀呷人以爲眞蛟蜃也)爲斷舌決口斮筋折足¶
之刑(史洪肇字化元凡民抵罪吏以白洪肇洪肇但以/三指示之吏即腰斬之又爲斷舌決口斮筋折足)¶
(之刑五代/史三十)崔元綜(雖外示謹厚而情深刻薄每受制鞫/獄必披毛求疵隱於重辟人多鄙之)¶
(唐/史)武宗用李德裕誅劉稹等(大刑舉矣而性嚴刻故時/竊盗無死所以原民情廹)¶
(於饑寒也至是贓滿千錢者死至宣宗乃罷之而宣宗/亦自喜刑名常曰犯我法雖子弟不宥也然少仁恩唐)¶
(德自是衰矣/唐刑法志)峻刑暴禁(王世充顧下多背已乃峻刑暴/禁以威之户一人逃家無少長)¶
(皆坐父子兄弟夫婦許相告免/令五五相保一家叛舉伍誅)¶
　　　酷吏(八/)¶
<pb:KR3k0008_WYG_046-16a>¶
白唯戮是聞子玉鞭貫(子玉治兵終日而畢/鞭七人貫三人耳)安忍無親¶
以民爲土芥(國其/亡也)刀鋸鑽鑿(國語大刑用兵甲鈇鉞次/刑用鑽鑿薄刑用鞭扑也)¶
既乖勿喜之言(豈念如/傷之見)夫樂殺人者(不得志於/天下也)以苛爲¶
察以刻爲明(漢/書)斷之以剛(傳/)依勢作威(勢位/也)倚灋以削¶
(倚刑灋以行/刻削之刑)報虐以威(言以威刑/報上爲虐)于公高門以待封嚴¶
母掃墓而迎喪(文/選)蒼鷹之目(郅都擊摶豪/彊時號云云)乳虎之稱(甯/成)¶
(苛酷人語曰寧値乳/虎無値甯成之怒)屏棄仁惠(專行/毒痛)鞭貫立威(筆削/入罪)商¶
鞅嚴刑自敝(爲法/自敝)延年酷灋見誅(漢書嚴延年爲河南/守峻刑酷灋時人號)¶
<pb:KR3k0008_WYG_046-16b>¶
(爲屠伯後坐枉法殺/人被誅其母不哭之)周紆父子伏誅(後漢周紆字文通/爲渤海太守酷虐)¶
(每赦至先決刑後宣赦/後坐事父子皆伏誅)茍晞兄弟見害(字道/將)北風刺虐¶
也(衛國並/爲威虐)視人如讎　殘人以逞　將戕於餘(戕殘/人也)忍¶
人是可忍也　不得其死　吹毛(刻/骨)束濕(寗成操下如/束濕言急也)¶
巧詆　雖稱疾惡　無乃忍人　吏惟巧詆(刑則/濫施)法家¶
少恩(文吏/巧詆)慘礉(史韓非喜刑名/極慘礉少恩也)渭水盡赤(商君臨渭水/論囚七百餘)¶
(人渭水/盡赤)酷烈(楊雄解嘲曰吕刑/靡敝秦法酷烈)虎穴(尹賞爲長安令穿/地深數丈内人於)¶
(中百人爲一輩覆以大石數/日一發相枕藉死人號虎穴)杜周内深次骨操切服下¶
<pb:KR3k0008_WYG_046-17a>¶
臧宣㣲文深詆　張湯舞智御人　急縱出之刑(刑法/志緩)¶
(操故之法急縱岀之刑/言縱罪失岀者誅急)地臼木杵(陳咸爲南郡太守以/殺伐立威豪猾大姓)¶
(犯法輙計具符下以律程作司空司空主役官也爲地/臼木杵不中程或私脱鉗鉞及衣服不如法輙加罪督)¶
(作劇不勝痛自剄死者歲數千百人乆者/至腐爛家不得收注鉗在項鉞在足者)展月(見暴/政門)鬻¶
棺之喻(今獄吏以苛爲察以刻爲明深者獲功名平者/多後患諺曰鬻棺之喻欲歲人疫非憎人欲殺)¶
(之利於人死獄吏之/深刻亦猶此也史)埽墓之譏(嚴延母事/見上注)泥塗罪人不¶
與食(晉王宏字正宗爲河南尹無能名爲苛碎桎梏罪/人以墨塗面置深坑中餓不與食後有罪帝以宏)¶
(累有政聲/以贖論也)王灋大刑不可以委曲生情　毁身焦膚(分/骸)¶
<pb:KR3k0008_WYG_046-17b>¶
(斷/首)孔公卿被誅死者踵相及(劉子元名知幾武后時吏/橫酷淫及善人公卿被誅)¶
(死者踵相及子元悼士無良/而甘於禍作思謹賦以刺時)酷烈(賈敦頥洛陽令楊德/幹矜酷烈杖殺人以)¶
(立威敦頥喻正曰政在養人傷生/過多雖能不足貴也德幹爲衰減)李嗣眞諫(來俊臣獄/方熾嗣眞)¶
(上書諌昔陳平事漢祖謀疎楚君臣行反間項羽遂/亡今殆有如平者謀陛下君臣恐爲社稷禍不納)澡¶
垢索疵(崔元綜每受制鞫獄必澡垢索/疵不入死不肯止人畏鄙之)笞掠嚴楚(穆贊/元和)¶
(時鹽鐵轉運諸院擅繫囚笞掠嚴楚人/多死贊奏請與州縣吏參決自是不寃)父嫌其酷(郎餘/慶始)¶
(治萬年父知運嫌其酷將杖之餘慶避免父嘆曰國家/用之矣吾尚奈何及爲御史中丞復嘆曰郎氏危矣以)¶
(憂死餘慶卒/以貪殘廢)汙㸃善良破壞其宗(武三思凡搆大獄汙/㸃善良破壞其宗天)¶
<pb:KR3k0008_WYG_046-18a>¶
(下皆/蕩然)深排巧引内刑壍中(武懿宗天授間受詔訊大獄/誅大臣王公皆深排巧引内)¶
(刑壍中無有脱者其險/酷雖周來等不能絶也)酷吏破家(桓彦範字士則内史/李嶠等屢奏往爲酷)¶
(吏破家者請皆宥雪依/違未從彦範復上言)噬紳纓若狗豚然(索元禮來俊/臣之徒揣后)¶
(密㫖紛紛並興澤吻磨牙噬紳纓若狗豚然至叛胔臭/逹道路寃血流離刀鋸忠鯁貴彊之臣朝不保昏而后)¶
(因以自肆不岀帷闥而/天命已遷出唐酷吏傳)獄持宿囚(至載初右臺御史周/矩諫后曰凶人告訐)¶
(遂以爲當推劾之吏以險責痛詆爲功鑿空投隙相矜/以殘泥耳籠首枷楔兼暴拉脅籖爪懸髮熏目號曰獄)¶
(持晝禁食夜禁寐敲撲揺揺使不得/暝號曰宿囚人茍賖死何求不得)時誘之爲酷(唐史/臣云)¶
(嗚呼非吏敢酷時誘之爲酷觀俊臣輩怵/利放命内懐滔天又張湯郅都之土苴云)狼毒野葛(王/𢎞)¶
<pb:KR3k0008_WYG_046-18b>¶
(義每移檄州縣輒詫曰/我文檄如狼毒野葛)驢駒㧞橛犢子縣等以怖下(王/旭)¶
(裂獄械率有名曰驢駒拔橛犢子/縣等以怖下又縋髮以巨石脅之)三豹(同上時監察御/史李嵩李全交)¶
(皆嚴酷取名與旭埒京師號三豹嵩爲赤全交/爲白旭爲黒閭里至相謂曰若違教値三豹)&KR2871;尾榆¶
(敬羽凶態不能忍乃作巨/枷號&KR2871;尾榆囚人多死)羅鉗吉網(李林甫隂搆大獄/誅不附已者引吉)¶
(温門下與錢塘羅希奭爲奔走/推鍛相朂以虐號羅鉗吉網)震以烈威(吉温推事未/窮而先計贓)¶
(成奏乃引囚問震以烈威隨問輒承/無敢&KR1541;鞭楚未收于壁而獄具矣)鞫囚不問輕重(來/俊)¶
(臣鞫囚不問輕重注醯于鼻掘地爲牢或寢以匽溺/或絶其糧囚至齧衣絮以食大抵非死終不得岀)門¶
壯轢腹(敬羽以門壯轢腹掘地實棘席蒙/上瀕坎鞫囚不服則擠之坎多死)用慘刻奮(肅/代)¶
<pb:KR3k0008_WYG_046-19a>¶
(間渠檢宿狡頗用慘刻奮然不/得如武后時敢搏擊殺戮矣)訊囚名狀(朝野僉載李/嵩武后時爲)¶
(御史鞫備諸慘酷其訊皆有名號如仙人獻果玉女登/梯犢子懸銅驢兒㧞橛鳯凰曬翅猴鎻大上麦索下攔)¶
(單之/類)危坐小牀(敬羽累遷御史中丞宗正卿鄭國公李/遵坐賄下獄羽參按遵肥而羽瘠則引)¶
(遵危坐小牀痺且仆遵欲伸足羽曰公乃囚我延/公坐何可慢遵仆三四俆受所言得贓至數百萬)論殺¶
最多(酷吏索元禮訊一囚窮根柢相牽聨至數百未能/訊衣冠氣禠后數引見賞賜以張其威故論殺最)¶
(多/)來俊臣周興踵而奮天下謂之來索(同/上)每擿一事千¶
里同時輒發(來俊臣拜左臺御史中丞中外累息至以/目語俊臣乃引侯思止王𢎞義郭𢎞霸李)¶
(仁敬康暐衛遂忠等隂嘯不逞百輩使飛語誣衊公卿/上急變每擿一事千里同時輙發契騐不差時號爲羅)¶
<pb:KR3k0008_WYG_046-19b>¶
(織牒左署曰請付/來俊臣或侯思止)¶
　　　失入(九/)　(事具錯悞門/)¶
白刑僣則懼及善人　枉撓不當反受其殃(枉撓曲入/人罪也)¶
察阿黨(謂獄官以/私恩曲斷)情匪哀矜理乖明啓(明啓/刑書)入人之罪¶
罰既爽於躬行(罪宜甘/於反坐)制短長之命(豈可/復生)斷岀入之刑¶
(不聞/惟恤)重典(平/人)國章斯抵(誠合/申嚴)人命所懸(豈宜/失入)過當(傷/深)濫¶
施　未聞情得(旋見/獄成)罪雖自掇(既有/常刑)死不復生(曷宜/過當)不¶
平謂何孔失入無辜(刑法志自張藴古之死也法官以/大出爲戒有失入者又不加罪自)¶
<pb:KR3k0008_WYG_046-20a>¶
(是吏法稍密帝以問大理卿劉德威對曰律失入減三/等失出減五等今失入無辜而失出有罪故吏皆深文)¶
(帝矍然遂命失/岀入者皆如律)求食揺尾見吏垂頭(文粹獄箴寂寂圜/土纍纍繫囚求食)¶
(揺尾見吏垂頭自古立名此爲非所逼隘狹室欹傾漏/宇冬有祈寒夏多隆暑焉可失入焉可妄處張説作)¶
匹婦含寃三年亢陽(文粹張説獄箴匹婦含寃三年亢/陽匹夫結憤六月飛霜敢告司憲)¶
(無輕/國章)失入者減三(見上刑/法志)詐忠者迫我以社稷計(文宗/開成)¶
(元年李石因延英召對從容言曰陛下之政皆承天心/惟申錫之枉乆未原雪帝慙曰我當時亦悟其失詐忠)¶
(者迫我以社稷計/故耳宋申錫傳)不可爲後世灋(唐臨字本道御史大/夫蕭齡之任廣州都)¶
(督受賕當死詔羣臣議臨曰齡之貪贓狼扈死有餘咎/陛下以異於他囚故議之有司又令入死非堯舜所以)¶
<pb:KR3k0008_WYG_046-20b>¶
(用刑也不可爲/後世灋帝然之)¶
　　　失出(十/)　(事具錯悞門/)¶
白利淫　與其殺不辜寧失不經　寧僣無濫(賞不僣/刑不濫)¶
(不幸而過/寧僣無濫)察阿黨(見失/入門)罪無掩蔽(禮/)既乖明啓之文(宜/寘)¶
(利淫/之罪)急縱岀之誅(刑法/志)輕典容姦(禮/)情非故縱(罪則/減論)寛¶
惡(刑法志殺人不死傷人/不刑是惠暴而寛惡也)孔小過(徐有功后召詰曰公/比斷獄多失出何耶)¶
(對曰失出臣小過好/生陛下大德后黙然)誤縱(盧商字爲臣同平章事大中/元年春旱詔商與御史中丞)¶
(封敖理囚繫於尚書省誤縱/死罪罷爲武昌軍節度使)失岀者減五(劉德威太宗/問比刑網寖)¶
<pb:KR3k0008_WYG_046-21a>¶
(密咎安在德威曰在君不在臣下之寛猛視主之好失/出者減五今失岀者有罪所以吏務深文爲自營計)¶
灋官以失出爲戒(自張藴古之死也灋官以失出爲戒/有失入者又不加罪自是刑法稍密)¶
(刑法/志)怖以妖祟(竇孝諶妻龎謂為其奴怖以妖祟教爲/夜解因告以厭詛薛季昶鞫之龎當死)¶
(有功明其枉季昶劾有功黨惡逆當棄市有功方視事/令吏泣告有功曰豈吾獨死諸人長不死耶安歩去后)¶
(詰有功失岀餘/見上小過注)¶
　　　用灋不平(十一/)¶
白菀柳(詩刺刑/罰不平)同罪異罰非刑也(傳/)上下其手(王子圍/與穿封)¶
(戍爭囚伯州犂問上下其手曰王子圍寡君之貴介/弟戍方城外之縣尹也注上下其手所以導囚意也)隨¶
<pb:KR3k0008_WYG_046-21b>¶
上意(漢張湯爲廷尉上意所欲釋予監吏輕平者所治/即豪必舞文巧詆是以湯雖文深意忌得此聲譽)¶
(而深刻吏多爲/爪牙用者也)以主意爲獄(杜周爲廷尉客謂之曰君/爲天下決平不循三尺法)¶
(專以人主意㫖爲獄固當如是乎周曰三尺安/岀哉前王所是者疏爲律後王所是者定爲令)以善疾¶
惡(後漢朱暉爲臨淮太守好節槩所㧞用皆勵行士諸/報怨以義犯法者皆爲求理多得出濟不義之囚即)¶
(時僵/仆也)兩劾(嚴延年爲涿郡遣吏趙繡案大姓東高氏繡/爲兩劾先白輕者欲觀延年意怒即岀其重)¶
(劾延年察知/遂殺繡漢史)抑彊扶弱(嚴延年爲河南守其法務抑疆/扶弱弱者雖䧟法曲文出之豪)¶
(彊者以入内之當生者/詭殺之人莫之測也)撓灋(周陽由夷豪傑愛者撓/法活之憎者曲法殺之)不¶
當罪則侮(當罪則/威刑也)古者刑不過罪爵不踰德(荀卿/子云)刑不¶
<pb:KR3k0008_WYG_046-22a>¶
應罪(賞不/酬功)張敞(爲京兆尹賞罰明/時越法縱捨也)枉撓反坐　頗類偏¶
黨　其罪惟均　所罰不一　罪無等差(刑有/輕重)高下其¶
心孔撓灋貸減(王世充字行滿拜江都通守有/繫獄者皆撓法貸減以樹私恩)温舒不¶
足(文粹李庾西都賦斤差衡/之失論罪温舒之不足)以輕入重以生入死(文粹/李華)¶
(中書堂記事不可以輕/入重罪不可以生入死)不能一灋齊衆(陸宣公奉/天赦文)上下¶
其手希合盛㫖(酷吏傳序周矩諫武后曰陛下不諒試/取告牒判無驗者使推其情有司必上)¶
(下其手希/合盛㫖)灋司推斷舞灋深詆(徐有功上疏誠令天官/銓注有所不平灋司推)¶
(斷舞法深詆三司理匭受所上章壅塞/不白者皆許臣按驗劾發奪祿貶勞)希㫖用刑(李峴/因侍)¶
<pb:KR3k0008_WYG_046-22b>¶
(御毛若虚覆按謝夷甫罪用法不平峴白於帝曰若虛/希㫖用刑亂國法陛下信爲重輕示無御史臺岀爲蜀)¶
(州刺史出/新唐史)¶
　　　刑措(十二/)¶
白五刑不用　善人爲邦百年(勝殘/去殺)虞夏之道寡怨於¶
人(少文/法也)刑不施而人咸服　畫冠(堯畫冠爲刑/而人不犯)罔或干¶
政(帝曰臯陶惟兹臣庶罔/或干予政言下順命也)期于無刑(書曰刑期于無刑/民協于中注云以)¶
(殺止殺/而刑措)不犯有司(書兹用不犯于有/司言人不犯罪)昔唐虞畫刑而人¶
不犯周之成康刑措而不用(漢武/詔)周之成康(見/上)漢之文¶
<pb:KR3k0008_WYG_046-23a>¶
景(文帝用張釋之爲廷尉罪疑者予輕是以刑罰大省/至於斷獄四百有刑措之風景帝定箠令而笞者得)¶
(全/)辟以止辟(刑期/無刑)孔歲斷死二十九(魏徵傳帝即位四/年歲斷死二十九)¶
(幾致/刑措)一歲斷刑不滿三十(太宗之朝勤儉化人人用富/庶加以德教致于升平故一)¶
(歲斷刑不滿三十雖則聖明謹刑賢良/恤獄之所致也白居易䇿止獄刑措)從善逺惡(必使/爲善)¶
(者不越月踰時而得其賞則人勇而有勸焉爲不善者/不越月踰時而得其罰則人懼而有懲焉爲善者日有)¶
(勸爲不善者日有懲是敺天下之人而從善逺惡/是刑所以措而化之所以成也柳宗元斷刑論)不越¶
月踰時可致刑措(徐有功誠令天官銓注有所不平法/司推斷舞法深詆三司理匭受所上)¶
(章壅塞不白許令臣按驗劾發貶勞奪/祿不越月踰時可致刑措后納之本傳)開元二十五年¶
<pb:KR3k0008_WYG_046-23b>¶
(刑部斷天下死罪唯有五十八人大理卿徐嶠上言大/理獄由來相傳殺氣太盛鳥雀不栖至是有鵲巢其樹)¶
(於是百寮上表賀以/謂幾致刑措通典)¶
　　　改制灋令(十三/)¶
白灋若易方(人難/知禁)政有弛張(法存/沿革)誠宜適變(安可/執迷)所宜¶
去彼取此(不可以/古制今)灋不前定(官將/疇依)夏造殷因(豈煩/於制)漢除¶
秦敝(亦便/於時)言之不中(雖新意/而奚爲)事必有初(率舊章/而則可)若議事¶
之刑(滋章/多制)則舞文之吏(因緣/爲姧)無作聰明亂舊章(章典/也書)罔¶
以側言改厥度(度法/也)晉鑄刑鼎(鑄范宣子所為刑書仲/尼曰晉其亡乎失其度)¶
<pb:KR3k0008_WYG_046-24a>¶
(矣夫晉國將守唐虞之法度以經緯/其人范宣子之刑是晉國之亂刑也)惟聖作則(則法/也)畫¶
一(漢蕭何爲法講若畫一/曹參代之守而不失)不刋之典　茍可彊國利人¶
何憚改革法律(史商鞅欲變法曰可與樂成不可與慮/始茍可以彊國利人何憚改革法律甘)¶
(龍曰聖人不易人而教智者不變法而理因人而教不/勞而成功因法而治吏習而人安鞅曰龍世俗之言也)¶
(常人安於故俗學者溺於所聞若然者居官守法可也/非所以論彊國利人之術也三代不同禮而王五伯不)¶
(同法而霸智者作法愚者制焉賢者更禮不肖者拘焉/是以治不一道也故湯武不循古而王夏殷不易禮而)¶
(亡反古者不可非而/循禮者未足多也)周因殷禮政亦不愆漢除秦刑人¶
是以息(茍用捨而合道/蓋㳂革而同歸)簡要　滋章(法令滋章/盜賊多有)協中(書/合)¶
<pb:KR3k0008_WYG_046-24b>¶
(大中/之法)建中(立大中/之法)中行之作晉鼎見誚仲尼(見/上)子産之¶
鑄鄭書終慙叔向(鄭人鑄刑書叔向詒子産書曰先王/議事以制不爲刑辟懼人之有爭心)¶
(也民知有辟則不忌於上並有爭心以徴於書而徼倖/以成之夏有亂政而作禹刑商有亂政而作湯刑周有)¶
(亂政而作九刑三辟之興皆叔世也今吾子相鄭國制/三辟鑄刑書將以靖民不亦難乎民知爭端將棄禮而)¶
(徵於書終子之世鄭其敗乎肹聞之國將亡必多制其/此之謂乎子産曰僑不才不能爲子孫吾以救世也既)¶
(不承命敢/忘大惠)利百變(變法/也)官或變灋(人豈/懷刑)非利百之謀(豈/宜)¶
(變/法)遵畫一之義(自合/守文)仍舊貫(貫事也/論語)新意　何必改作¶
　相㳂(不改/也禮)前定(禮事前定/則不困)析言破律　殺無赦　易¶
<pb:KR3k0008_WYG_046-25a>¶
其紀律　易則生亂　舞文　弄灋　若從私議(是舞/公文)¶
灋無改度(義有/隨時)適道在權(救時/貴變)革故取新　捨舊謀新¶
　相時革敝　作古有初壞灋亂紀　蕭何定律(參夷/連坐)¶
無自立辟(辟法/也)三尺安出(客謂杜周曰君不循三尺法/周曰三尺安出哉先王所是)¶
(者疏爲律後王所/是者定爲令也)删定奏上(後漢應劭刪定律令撰律/本章句尚書舊事廷尉版)¶
(令決事比例司徒都目五曹詔書及春/秋治獄凡二百五十篇蠲去重復奏之)請删削(陳寵昭/公奏律)¶
(令條法溢於甫刑九千百八十九宜令/三公廷尉平定應經合義刪條其餘)越律(馬援條奏/越律與律)¶
(駁者十餘事申明/舊制約束之也)自敝(商/鞅)孔輕重㳂愛憎(趙冬曦神龍/初上書曰古)¶
<pb:KR3k0008_WYG_046-25b>¶
(律條目千餘隋時姦臣侮法著律曰條無正條者岀罪/舉重以明輕入罪舉輕以明重一辭而發條目數百自)¶
(是輕重㳂愛憎被罰者不知/其然使賈誼見之痛哭必矣)不務省事而務捉搦夫捉¶
搦者灋也(法設而滋章滋章則盜賊多矣法而益國殺/之可也比法令數改或行未見益止未知損)¶
(譬奕者一碁爲善而復之者愈/善故曰設法不如息事韓琬)凡有未發(及已發未斷/而逢格改者)¶
(若格重則依舊條/輕從輕法唐六典)貞觀初有蜀王法曹(裴洪獻奏駮律/令命長孫無忌)¶
(房𤣥齡釐正凡五百餘條減開皇太尉入流者九十三/條比古死刑殆除其半永徽中復撰律疏三十卷至今)¶
(並存出唐/六典云)¶
　　　死罪(十四/)¶
<pb:KR3k0008_WYG_046-26a>¶
白死者不可復生(漢文/詔)制短長之命(書/)死者不恨(宣詔/曰獄)¶
(者萬人之命能使生者不怨/死者不恨則可謂文吏矣)斬殺必當(月/令)鈇鉞　肆諸¶
市朝(景伯云於公伯寮吾/力猶能肆諸市朝)仲春無肆掠(肆暴屍/也月令)以殺止¶
殺(書/)吕刑曰大辟疑赦其罰千鍰(大辟死刑也死罪/有疑即赦之罰千)¶
(鍰以贖/死罪也)致辟(誅殺/也)罪在大辟(禮/)念施行之後(不可/復生)當結¶
罪之前(所宜/惟恤)死刑(周/禮)是全要領(禮/)無所加誅　一死¶
國章斯抵(誠合/申嚴)人命所懸(亦宜/審慎)議獄緩死(易/)莫大之刑¶
　刑故無小孔誤伐一栢而殺二臣(狄仁傑官懐英遷/大理丞左威衛大)¶
<pb:KR3k0008_WYG_046-26b>¶
(將軍權善才石監門中郎將范懐義坐誤斧昭陵栢罪/當死高宗詔誅之仁傑奏不應死帝怒曰是使我爲不)¶
(孝子必殺之仁傑曰漢有盗高廟玉環文帝欲當之族/張釋之廷諍曰假令取長陵一杯土何以加其法於是)¶
(罪止棄市陛下之法在象魏固有等差犯不至死而致/之死何哉誤伐一栢而殺二臣後世謂陛下爲何如主)¶
(帝意遂/解免死)凡京城決死囚之日尚食蔬食内教坊及太常¶
徹樂(每歲立春後至秋分/不得決死刑唐六典)決死刑皆於中書門下詳覆¶
(同/上)凡決大辟在京者決三司五覆奏在外者刑部三覆¶
奏(唐六/典)老奴死罪(李輔國乞解官有詔進封博陸郡王/仍爲司空尚父許朝朔望輔國欲入)¶
(中書作謝表閽者不納曰尚父罷宰相不可入輔國氣/塞乆乃曰老奴死罪事郎官不了請地下事先帝矣帝)¶
<pb:KR3k0008_WYG_046-27a>¶
(優辭/諭遣)三坐大辟將死泰然不憂(徐有功凡三坐大辟將/死泰然不憂赦之亦不)¶
(喜/)復死刑三覆奏(上元元年/肅宗本紀)貞觀四年天下斷死罪者¶
二十九人(太宗/本紀)裴寂有死罪四(裴寂字𤣥眞浮屠法雅/坐妖言辭連寂坐免官)¶
(削封邑半歸故郡未幾汾隂狂男子謂寂奴曰公有天/分寂遣奴殺所言者奴盜寂封邑錢百萬寂捕急遽上)¶
(變帝怒曰寂有死/罪四乃放靜州)¶
　　　流罪(十五/)¶
白舜典曰流宥五刑(宥寛也以流放/之法寛其五刑)屏之逺方以禦魑¶
魅(舜流四凶投諸/四裔以禦魑魅)投畀有北俟罪長沙五流有宅五宅¶
<pb:KR3k0008_WYG_046-27b>¶
三居(居罪人逺/近有三等)四裔是投(罪輕重/而不等)五流斯宅(居逺近/而有差)黜¶
惡(禮/)流凶(四/凶)去邪(勿/疑)去父母之邦　緩死(申/恩)徙於瘴癘¶
移人(禦/魅)放流　𤣥冠縞武不齒之服(所放不率/教者禮)宥汝以¶
逺(傳子産謂子南曰君不忍/殺宥汝以逺勉速行乎)晉放大夫胥甲父于衛(古/者)¶
(大夫已去三年待放君放之非/也大夫待放正也見公羊傳)莊舄曰越之流人去人¶
滋乆思人滋深流在裔土以實裔土(國/語)信無罪而棄逐¶
(騷/)雖處罪放講學不倦(吳志虞飜性疎直孫權怒徙交/州雖處罪放講學不倦上書曰)¶
(長没海隅生無可與語/死以青蠅爲弔客云云)罪窮兩造(既明豪/奪吾人)流宥五刑(自/宜)¶
<pb:KR3k0008_WYG_046-28a>¶
(離逖/爾土)聖代好生(既宥爾/以逺也)小人懷土(尚於我/有尤乎)四罪而天下¶
咸服(舜流共/工等)播棄(譴/謫)徙之於蜀(漢放/韓信)投荒孔徙邊(嚴郢/字叔)¶
(敖御史臺請天下斷獄一切待報唯徒者得悉徙邊郢/言罪徙邊即流也流有三而一用之誠難且殺人外猶)¶
(有十惡僞造符印彊光大/諸盜今一徙之法太輕)茍刑禍及流竄(文粹皮日休/鹿門隱書今)¶
(之士爲名與勢茍刑禍及流竄至是監刀鋸者必名人/司流竄者必勢士繼其踵者惟恐其位之不速也名與)¶
(勢然/也)别勑長流(長孫無忌奏别勑長流以爲永例後趙/公犯罪勑長流嶺南至死不復回此亦)¶
(爲法自/敝也)決杖百流嶺南(李朝隱爲大理卿武彊令裴景/仙丐贓五十疋帝怒杖殺之曰)¶
(景仙其先寂有國功又丐乞贓無死比籍/當死坐猶將宥之固請決杖百流嶺南)四曰流(書云/流宥)¶
<pb:KR3k0008_WYG_046-28b>¶
(五刑謂不忍刑殺宥/之于逺也唐刑法志)得罪當流(李安逺與王珪最善珪/坐王頗得罪當流安逺)¶
(爲營䕶/免矣)長流登州(五代王殷廣順三年秋九月永壽節/殷求入爲壽太祖許之而懼其疑也)¶
(復遣使止之明年太祖有事於南郊是冬殷來朝殷握/兵柄職當警衛岀入多以兵從又求甲兵以備非常是)¶
(時太祖臥疾疑殷有異志乃力疾御兹德殿殷入/起居即命執之削奪在身官爵長流登州已殺之)詔流¶
罪無逺近皆徙邊要州(太宗十四年詔流罪無逺近皆/徙邊要州後犯者寖少出刑法)¶
(志/)諸王子孫雖嬰褓亦投嶺南(則天皇后武氏諸王牽/連死戮殆盡子孫雖嬰)¶
(褓亦投/嶺南)悉投放醜裔(薛懐義隂募少年千人爲浮屠有/逆謀侍御史周矩劾狀請治驗太)¶
(后曰是道人素狂不足治力少年聽/窮劾矩悉投放醜裔懐義搆矩免官)¶
<pb:KR3k0008_WYG_046-29a>¶
　　　貶黜(十六/)¶
白三黜(栁下惠爲士師三黜曰直/道而事人焉往而不三黜)三已(令尹子文三/已之無愠色)降¶
階　白衣領職(晋周顗伯仁爲吏部尚書醉酒/爲有司所糾詔令白衣領職)左遷(左/降)¶
(左轉/左授)思過之地放黜師保(書/)絀爵(禮/)簡不肖以黜惡(禮/)¶
事君三違不岀境(則利祿也雖曰/不要君吾不信)奪之官邑　咸黜不¶
端　再免(潘安仁/再免官)黜乃亂也(楚太/子)放臣(逐臣/遷客)禦魅(見上/注)¶
行吟澤畔(屈原既放乃行吟澤畔/爲懷沙賦沉汨羅而死)召歸宣室(賈誼謫居/長沙長沙)¶
(卑濕自傷悼爲鵬鳥賦後歲餘文/帝思誼徵還上在宣室詔誼入語)俟罪長沙(賈誼謫爲/長沙王傅)¶
<pb:KR3k0008_WYG_046-29b>¶
(既已謫去渡湘爲賦弔屈原曰恭承嘉惠/兮俟罪長沙側聞屈原兮自沉汨羅云云)罪人黜伏¶
謫去(謫/居)直道獨醒　謫居三年(屏/去)失息禁闥(俟罪/荒陬)瘴癘¶
　賈誼長沙之中(實傷/鵩鳥)屈原汨羅之上(見著/離騷)將不甘心¶
(故無/鉗口)投諸四裔孔聘邵王妓(宗楚客坐聘邵王/妓貶原州都督)絀放(權/德)¶
(輿言比經絀放者自謂抆拭無期坐爲匪人以動和氣/而冬薦官踰三年未受命衣食既空溘然就斃此亦窮)¶
(人之一/端也)廢黜者因姦冒進(栁澤/疏)遷貶無闋日(李訓字垂/訓本挾竒)¶
(進及大權在已鋭意去惡故與帝言天下事無不如所/欲挾注相朋比務報恩復讎素忌李德裕宗閔之寵及)¶
(因楊虞卿獄指爲黨人嘗所惡者悉䧟/黨中遷貶無闋日班列幾空中外震畏)削跡朝端(李邕/字泰)¶
<pb:KR3k0008_WYG_046-30a>¶
(和貶遵化尉妻温復爲邕請戍邊自贖曰頻謫/逺郡削跡朝端不啻十載歲時歎戀聞者傷懐)願寛逐¶
臣過惡(王起字舉之帝數訪逮時/政因積雨願寛逐臣過惡)雖坐貶黜俄而遷復¶
(盧懐慎諫竊見内外官有賕餉狼藉劓剝烝人雖坐貶/黜俄而遷復還爲牧宰任以江淮嶺磧粗示懲貶内懷)¶
(自棄徇貨掊貲訖無悛心明主之於萬物平分/而無偏施以罪吏牧遐方是謂惠奸而遺逺)坐小灋¶
貶(唐儉字茂系坐小/法貶光祿大夫)三貶朱崖(大中中李太尉三貶至/朱崖兩判皆爲擬進用)¶
(者而令狐綯之詞未知孰是有俗傳云虵用兩頭狐揺/九尾鼻不正而身豈正服既斜而心亦斜仇家謗也南)¶
(部新/書)屈平顦顇滯江潭亭伯流離放遼海(折翮翻飛隨/轉蓬李白送)¶
(族/弟)中使臨門遣頃刻不得留(病妹卧牀褥分知隔明幽/悲啼乞就列百請不頷頭)¶
<pb:KR3k0008_WYG_046-30b>¶
(韓愈赴/江陵)乆作朝士貶得非命所施(韓愈崔/立之詩)趙璧爲誰㸃¶
隋珠枉被彈(李白送/竇司馬)望望思得效用(栁宗元與京兆書/凡人之黜棄皆望)¶
(望思得/效用)放臣不宜與善地(劉禹錫字夢得叙張九齡爲/宰相建言放臣不宜與善地)¶
(悉徙五谿不毛處然九齡自内職出始安有瘴癘之歎/罷政州守荆州有拘囚之思身出遐陬一失意不能堪)¶
(矧華人士族必致醜地然後快意哉議者以爲開元良/臣而卒無嗣豈忮心失恕隂責最大雖他美莫贖邪)¶
㾗廢(程异字師舉爲鹽鐵楊子院留後叔文敗貶郴州/司馬李巽領鹽鐵薦异心計可任請拔擢用之乃)¶
(復爲楊子留後异起㾗廢能/厲已竭節悉矯革征利舊弊)曠然無黜免意(栁渾字夷/曠免後數)¶
(日置酒召故人出遊酣/肆乃還曠然無黜免意)醜地(李朝隱字光國擢大理丞/武三思搆五王而侍御史)¶
<pb:KR3k0008_WYG_046-31a>¶
(鄭愔請誅之朝隱獨以不經目/實不宜輕用法忤㫖斥醜地)¶
　　　徒役(十七/)¶
白于役　計年　斷徒　配役　驅以就役　計徒(傳/曰)¶
(計徒/庸也)役諸司空(周禮凡萬人有罪者桎梏而坐諸嘉石/役諸司空重罪旬有三日坐朞月役則)¶
(宥而赦之注云役者/使給百工之役也)伐薪之年(鬼薪/徒也)就役計日　徒坐¶
　舂藁(徒役女/子之所)凡害人者寘之圜土而施諸職事以明¶
刑恥之(明刑書罪惡於/大方版著背也)不齒三年(不得列/於平人)不能改岀乎¶
圜土者殺之　司圜(掌收教/罷人)凡害人者不使飾冠(著墨/幪與)¶
<pb:KR3k0008_WYG_046-31b>¶
(古象/刑同)任之以事(若今/罰征)上罪三年而捨中罪二年下罪一¶
年凡圜土之刑人也不虧其財　漢惠詔上造以上内¶
外公孫有罪當刑及當爲城旦舂皆耐爲鬼薪白粲(城/旦)¶
(謂旦旦起治城舂者婦人不預外徭役俱舂作/米四歲刑取薪給宗廟白粲令擇米皆三歲刑)張蒼定¶
律諸當髠(髠當/爲完)者完爲城旦舂滿三歲爲鬼薪白粲鬼¶
薪白粲一歲入于𨽻臣妾𨽻臣妾一歲免爲庶人(男子/爲𨽻)¶
(臣女子/爲𨽻妾)逃亡及耐罪以上不用此令有爵者七十者未¶
齓者皆不爲奴(有爵謂命士已上男子八歲女/子七歲而毁齒此司厲之職也)復作(邴/吉)¶
<pb:KR3k0008_WYG_046-32a>¶
(使女徒復作/復作弛刑徒)弛刑徒(不私鎻/但責保)顧山錢(平紀天下人徒已/論歸家出顧山錢)¶
(月三/百)王陵爲刑徒於道(魏王陵過事髠/五歲當掃道)孔徒者得悉徙¶
邊(嚴郢字叔敖御史臺請天下斷獄一切待報/徒者得悉徙邊郢言罪人徙邊即流也本傳)三曰徒¶
(徒者奴也蓋奴辱之周禮曰其徒男子入于罪𨽻任之/以事寘之圜土而教之量其罪之輕重有年數而捨見)¶
(刑法/志)長役之(宗室李復字初陽改容州刺史先是西原/亂吏獲反者沒爲奴婢長役之復至使訪)¶
(親戚一/皆原縱)罷役徒(梁本紀乾化二年五月丁亥德音/降死罪已下囚罷役徒五代史)徒非¶
重刑(天子惻然詔曰徒非重刑而/役者寒暑不釋唐刑法志)私罪徒以上會赦免¶
(徐有功時有詔公罪流私罪徒以上㑹赦免踰百日不/首復論有功奏曰陛下寛殊死罪已發者原之於是通)¶
<pb:KR3k0008_WYG_046-32b>¶
(改過之心自新之路故肆告赦前事以其罪罪之若無/告言所犯終不自發如告言赦前事則與律乖今赦前)¶
(之罪不自言者還以法論則恩雖布天/下而一罪不能貸臣竊爲陛下不取)隋徒刑五(自一/年至)¶
(于三年/唐因之)¶
　¶
　¶
　¶
　¶
　白孔六帖卷四十六¶
