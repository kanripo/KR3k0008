# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.931034
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷九十二
<pb:KR3k0008_WYG_092-1a>¶
欽定四庫全書¶
　白孔六帖卷九十二　　唐　白居易　原本¶
　　　　　　　　　　　宋　孔　傳　續撰¶
　　詐偽(一/)　　　　　謟佞(二/)¶
　　小人(三/)　　　　　惡(四/)¶
　　讎怨(五/)　　　　　父母讎(六/)¶
　　兄弟讎(七/)　　　　交遊讎(八/)¶
　　爭(九/)¶
<pb:KR3k0008_WYG_092-1b>¶
　　　詐偽(一/)　(矯飾附/)¶
白莫大之姧(無赦/之罪)事則憑虛(罪宜/閱實)作偽心勞日拙　其¶
行也詐　詐謀　行偽而堅(言偽/而辨)無載爾偽無行險偽¶
　人之偽言　防偽(周禮以五禮/防萬人之偽)詐偽之心　行詐(由/之)¶
(行/詐)著誠去偽鄙詐之心入之矣　君子審禮(不可誣/以奸詐)詭¶
譎(情偽/予欺)詭辭　辟名(周禮凡失財用物辟名皆誅之辟/名謂巧詐為文書與實不相應也)¶
矯飾詐善　矯名(釣/名)誠為小節(未得/中行)為善無近名(矯誣/詐也)¶
非其矯節(是不/知言)情偽(掠/美)譎而不正　華而不實孔専以¶
<pb:KR3k0008_WYG_092-2a>¶
憸偽罔上(裴延齡剥下附上肆騁譎怪其進對皆他人/莫敢言而延齡言之不疑亦人之所未聞者)¶
(帝頗知其詐是時陸贄為宰相極論其譎妄不可任㑹/鹽鐵使張滂京兆尹李充司農卿李銛皆劾延齡專以)¶
(憸偽罔上帝怒罷贄/宰相左除滂等官)内不情(張亮外敦厚/而内不情)莫能探其膺¶
肺(封倫善矯飾居之自如人莫能探其膺肺隱/刺之亂數進忠策太宗以為誠横賜累萬)披香殿¶
(蘇世長侍宴披香殿酒酣進曰此煬帝作邪何雕麗底/此帝曰卿好諫似直然詐也豈不知此殿我所營乃詭)¶
(云煬/帝邪)引咎自撻(初在陜邑里犯法不能禁乃引咎自撻/於㕓五伯疾其詭鞭之流血世長不勝)¶
(痛楚而走人/笑其不情)詭激(竇懷貞/少詭激)攝提入太微(紀處訥神龍元/年大旱中宗召)¶
(問所以救人者武三思知之隂諷太史迦葉志忠奏是/夜攝提入太微近帝座此天子與大臣接有納忠之符)¶
<pb:KR3k0008_WYG_092-2b>¶
(帝信之下詔褒美賜處/訥衣一副綵六十叚)託疾(盧祖尚太宗召見内殿謂/曰交州去朝廷逺前都督)¶
(不稱職公為我行無以道逺辭也/祖尚頓首奉詔既而託疾自解)欺神誣君(宗楚客嘗/諷右補闕)¶
(趙延禧陳符命以媚帝帝大喜權延禧諌/議大夫識者以楚客欺神誣君且有大咎)多詐(宗室巨/安禄山)¶
(䧟東都授河南節度使詔兼御史大夫巨奏方艱難/時賊多詐有如陛下召臣何以取信乃析契授之)詐¶
為可喜事(王世充突厥圍帝鴈門世充悉發江都兵赴/難詐為可喜事以邀聲譽在軍蓬首垢面日)¶
(夜悲泣不釋甲卧必席/藁帝以為忠愈屬信之)乗險抵𡾟(劉栖楚其性詭激敢/為怪行乗險抵𡾟若)¶
(無顧/藉)聖米(杜佑鎮淮南時方旱道路流亡籍籍/民至漉漕渠遺米自給呼為聖米)權德輿¶
上䟽斥言延齡(裴延齡以巧倖進判度支權德輿上䟽/斥言延齡以常賦正額用度未盡者為)¶
<pb:KR3k0008_WYG_092-3a>¶
(羡利以誇已功用官錢售常平雜物/還取其直號别貯羡錢因以罔上)辯給多詐(宇文融/拜御史)¶
(中丞中書令張説素惡融融每建白說輒引大體廷爭/融揣說不善欲先事中傷之張九齡謂說曰融新用事)¶
(辯給多詐公不可以/忽說曰狗鼠何能為)侈言誕計(闗播時李元平陶公逹/張愻劉承誠率輕薄子)¶
(游播門下能侈言誕計以功名自/喜播謂皆宰相材數請帝用之)詐忠(宋申錫開成元/年李石因延英)¶
(召對從容言曰陛下之政皆承天心惟申錫之枉久未/原雪帝慙曰我當時亦悟其失而詐忠者廹我以社稷)¶
(計故耳使逢漢昭宣時/當不坐此因追復右丞)飾情希進(韓滉晚節益苛慘故/論者疑其飾情希進)¶
陸贄上書(推至誠/去逆詐)妄作符命(徐浩東都留守王倕表署/其府民有妄作符命者衆)¶
(不為疑浩獨按篆/詰狀果詐為之)險躁譎詭(吕温性險躁/譎詭而好利)妄言陂葦(裴/延)¶
<pb:KR3k0008_WYG_092-3b>¶
(齡擢司農少卿帝京右偏故有葦地數頃請以為内厩/牧地水甘草薦與序厩等帝信之以問宰相皆曰當無)¶
(有帝遣使按覆果詐/延齡大慙帝不責也)同州大谷木(又造神龍佛祠須材/五十尺者延齡妄奏)¶
(同州大谷木數千/章度皆八十尺)譎妄(是時陸贄為宰相帝素所信重/極論其譎妄不可任帝以為排)¶
(媢愈益/厚延齡)歲旱不害有秋(李實貞元二十年旱徳宗訪外/疾苦實詭曰歳旱不害有秋)¶
權詭(王重榮多權詭衆所嚴/憚雖主帥莫不下之)灸無完膚(劉廼帝狩奉天/廼卧疾私第朱)¶
(泚遣人召之面稱疾篤復遣偽相/蔣鎮慰誘廼佯瘖不荅灸無完膚)權臯(安禄山藉其名/表為薊尉署幕)¶
(府臯度禄山且叛天寶十四載使獻俘京師還過福昌/尉仲謩謩妻臯妹也宻約以疾召之謩來臯佯喑直視)¶
(謩而瞑謩為盡哀自唅斂/之臯逸去人無知者云)積薪自焚(郎餘令徙幽州録/事參軍有為浮屠)¶
<pb:KR3k0008_WYG_092-4a>¶
(者積薪自焚長史裴㷡率官屬將觀焉餘令曰人好生/惡死情也彼違蔑教義反其所欲公當察之毋輕往㷡)¶
(試廉按果/得所奸)下痢陽瘖(王維遷給事中安禄山反𤣥宗西/狩維為賊得以藥下痢陽瘖禄山)¶
(素知其才/迎置洛陽)詭言馬殆不進(喬琳從幸奉天進幸梁州次/盩厔詭言馬殆不進帝素以)¶
(舊老禮之給乗輿馬辭病甚力帝/賜所執策曰勉為良圖與卿别矣)鐵胎銀(五代慕容彦/超為人多智)¶
(詐而好聚斂在鎮常置庫質錢有姧民為偽銀以質者/主吏久之乃覺彦超隂教主吏夜穴庫垣盡徙其金帛)¶
(于他所而以盗告彦超即榜于市使民自占所質以償/之民皆争以所質物自言已而得質偽銀者寘之深室)¶
(使教十餘人日夜為之皆鐵為質而包以銀號鐵胎銀/其被圍也勉其城守者曰吾有銀數千鋌當悉以賜汝)¶
(軍士私相謂曰此鐵胎爾/復何用哉皆不為之用)䛕詐(陸贄奏議𤣥宗甘䛕詐/之從詔漸漬不聞其失)¶
<pb:KR3k0008_WYG_092-4b>¶
左右使令詐難憑謹勿浪信常兢兢(韓愈永/貞行)矯詐險賊¶
(盧杞作相矯詐/險賊排斥忠良)詭詐(牛羊日厯牛僧孺/外惟簡黙内詭詐)瑞鹽(蔣鎮天寶/末轉户部)¶
(侍郎韓滉上言河中鹽生瑞鹽上以秋霖稍多水潦為/患不宜生瑞命鎮馳驛撿行之鎮奏與滉同請置神祠)¶
(錫其嘉號寶應靈慶池時霖潦彌月鹽池為/潦水所入其味多苦鎮庇之飾詐識者醜之)詐紿百情¶
(吐蕃詐紿百/情懐惡相濟)¶
　　　謟佞(二/)¶
白逺佞人　便辟(巧/媚)善柔(面/柔)便佞　佞而辯　謟䛕¶
佞倖　佞臣(漢武帝時朱雲上言願賜上方斬馬劍斷/佞臣頭以勵其餘上問誰曰永昌侯張禹)¶
<pb:KR3k0008_WYG_092-5a>¶
取媚　茍容　而難任人(難拒也/任佞也)素議所斥(竇懐貞附/宗楚客安)¶
(樂公主等以取貴/位為素議所斥)張廷珪上書(願登端士/放佞人)衣笥有五色¶
雲勸宣布(韋巨源與安石同系景龍二年韋后自言衣/笥有五色雲巨源倡其偽勸中宗宣布天下)¶
(帝從其言/因是大赦)盛贊天子威德(李絳李吉甫甞盛贊天子威/德帝欣然絳獨曰陛下自視)¶
(今日何如漢文帝帝曰朕安敢望文帝對曰是時賈/誼以為厝火積薪下火未及然因以為安其憂如此)甘¶
言阿匼(李齊運常次進帝與參决大事既無/學暗于大體第以甘言阿匼而已)人之甚利¶
(陸贄趨和求媚/人之甚利存焉)邪謟得君則正士危(乂陸贄賛曰夫君/子小人不兩進邪)¶
(謟得君則正士/危何可貲耶)側媚(張仲方李吉甫卒上議曰吉甫雖/多才多藝而側媚取容疉致台衮)¶
<pb:KR3k0008_WYG_092-5b>¶
(又言吉甫名不配行/請俟蔡平然後議之)佞柔(楊虞卿佞柔善諧/麗權幸倚為姦利)以幸進(韋/貫)¶
(之皇甫鏄張宿皆以幸進宿使淄青裴度欲為請銀/緋貫之曰宿姦佞吾等縱不能斥奈何欲假以寵乎)謟¶
事(嚴挺之遷太府卿宰相張九齡雅知之用為尚書左/丞知吏部選李林甫與九齡同輔政以九齡方得君)¶
(謟事之内/實不善也)陸贄上書(逺憸/佞)嗜䛕(人務辨君子小人而惡/直嗜䛕則君子小人固)¶
(不可/辨矣)姦佞營蠱(陳京傳憲宗甞問宰相李吉甫我在藩/邸聞德宗播遷梁漢久乃復誰實召亂)¶
(為我言之對曰德宗始即位躬行慈儉引崔祐甫輔政/四方企望至治祐甫歿宰相非其人姦佞營蠱謂河北)¶
(叛臣可以力服甘語先入主聽惑焉而陳京趙賛為帝/稅屋架貸賈緡内怨外忿身及大亂咎興信宵人剝下)¶
(佐上賴天之靈/敗不抵亡也)狎猥佻佞忘君臣禮法(李適為學士帝/有所感即賦詩)¶
<pb:KR3k0008_WYG_092-6a>¶
(學士皆屬和當時人所歆慕然皆狎/猥佻佞忘君臣禮法唯以文華取幸)奉溺器(宋之問于/時張易之)¶
(等承昵寵甚之問與閫朝隱沈佺期劉允濟傾心媚附/易之所賦諸篇盡之問朝隱所為至為易之奉溺器景)¶
(龍中謟事太平及安樂權盛/復往諧結故太平深疾之)伏身俎盤為犧(閻朝隱后/有疾令往)¶
(禱少室山乃沐浴伏身俎盤為犧請代后疾/還奏㑹后亦愈大見褒賜其資佞讇如此)絀左右之¶
纎佞(劉蕡策宜絀/左右之纎佞)用憸巧中帝意(韋渠牟特用憸巧中/帝意非有嘉謨正辭)¶
(感悟得/君也)巧媚自固(皇甫鏄帝以天下略平亦欲崇臺沼/宫觀自娱樂鏄與程异知帝意故數)¶
(貢羡財隂佐所欲又賂吐突承璀為奥援故帝排衆論/决任之反以度為朋黨不内其言鏄乃益以巧媚自固)¶
迂媚(武士彠嘗自言夢帝騎而上天帝笑曰爾故王威/黨也以能罷繫劉宏基等其意可録且嘗禮我故)¶
<pb:KR3k0008_WYG_092-6b>¶
(酬汝以官今胡/迂妄媚我耶)專徇帝嗜欲(楊國忠便佞專徇帝/嗜欲不顧天下成敗)以便¶
佞得大任(李林甫始九齡繇文學進守正持/重而林甫特以便佞故得大任)善養君欲¶
(林甫善養君欲自是帝深居燕適沈蠱衽席主德衰矣/林甫毎奏請必先餉遺左右審伺微㫖以固恩信至饔)¶
(夫御婢皆所欵厚故/天子動静必具得之)茍非秦鏡照膽堯羊觸邪安能不¶
惑(元稹戒勵/風俗德音)善柔成性佞媚為心昔事馬周(分桃見寵/後交劉洎)¶
(割袖承恩生其羽翼長其/光價王義方彈李義府䟽)姧邪善害人(文粹皮日休鹿/門書&KR0008;蚄害稼)¶
(不能害人姧邪善害人害稼者有時而稔是不害/也雖有祝鮀之佞宋朝之美其害人也可勝道哉)蔽欺¶
天子(林甫居相位凡十九年固寵市權欺蔽天/子耳目諫官皆持禄養資無敢正言者)神降丹¶
<pb:KR3k0008_WYG_092-7a>¶
鳳門以為老子告錫靈符(陳希烈天寶元年有神降丹/鳳門以為老子告錫靈符希)¶
(烈因是上言臣侍演南華真經至七篇陛下顧曰此言/養生朕既悟其術而德充符詎無非常應哉臣稽首對)¶
(陛下德充於内符應於外必有絶瑞表之今靈符降錫/與帝意合宜示史官著顯祥樆照無窮其媮佞類如此)¶
陳子昻八科(以正攻佞/勢不相利)希進取(房孺復多招術家言已/五十當得宰相以熏權)¶
(近希/進取)為人巧佞(五代蘇循為人巧佞阿䛕/無恥惟利是趨也本傳)邇佞䛕者非¶
治安之宜(柳澤/䟽)請視便液(郭宏霸再遷右臺侍御史大/夫魏元忠病僚屬省候宏霸)¶
(獨後入憂見顔間請視便液即染指嘗驗疾輕重賀曰/甘者病不瘳今味苦當愈喜甚元忠惡其媚暴語于朝)¶
謟附貴宦若子姓奉父兄(吉/温)裴均(初均與崔太素俱事/中人竇文場太素嘗)¶
<pb:KR3k0008_WYG_092-7b>¶
(晨省文場入卧内自謂待之至/厚徐觀後榻有頻伸者乃均也)願令公速愈(成敬苛與/姚崇有親)¶
(姻崇寢疾敬苛造宅省焉對崇涕淚懐中置生雀數頭/持出放之祝云願令公速愈崇忿其䛕媚自兹不復接)¶
(遇唐/新語)以笏叩顙呼明主(五代何澤外雖直言而内實邪/佞嘗於内殿起居班退獨留以)¶
(笏叩顙北望而呼曰明/主明主聞者皆哂之)鳴靴鼻(張說謟事王毛仲其拜/相王有力焉說往謝之)¶
(抱之而舞鳴其靴/鼻出朝野僉載)唐太宗知士及之佞為游言自解(宇/文)¶
(士及賛唐太宗知士及之佞為游言自解/亦不能斥彼中材之主求不惑於佞難哉)指野鳥為鸞¶
(舊史髙祖使建成世民將兵擊西河郡攻拔之執郡丞/髙德儒世民歎之曰汝指野鳥為鸞以欺人主取髙官)¶
(吾興義兵正為誅/佞人耳遂斬之)順是非以事之(元稹獻事表其小人/擇利而喜曰君之所)¶
<pb:KR3k0008_WYG_092-8a>¶
(惡者拂心逆耳之言也吾將苟順是非以事之/可也由是進見者革而不内言事者寢而不聞)性謟詐¶
善諧結權貴(竇懐貞性謟詐善諧結權貴宦者用/事無不畏奉或見無鬚者誤為之禮)君非¶
其家奴何郎之云(宋璟時朝廷以易之等内寵不名其/官呼易之五郎昌宗六郎鄭善果謂)¶
(璟曰公奈何謂五郎為卿璟曰以官/正當為卿君非其家奴何郎之云)遽能結交游識時¶
知變傾心面北事三五人(牛羊日厯常曰人生一世成/童之後精方壯遽能結交游)¶
(識時知變傾心面北事三五人可不下床使名譽若轉/丸走坂又何必如老書生輩矻矻於筆硯間暗記六經)¶
(思溺詩賦髪白齒落曾不沾寸禄而/覊窮不暇如此豈在讀書業文乎)佞存真妾婦諌死¶
是男兒(元/稹)邪佞每思當面唾(杜牧/商山)欲學為佞(韓愈上崔/虞部書欲)¶
<pb:KR3k0008_WYG_092-8b>¶
(學為佞則患言訥辭直卒事不/成徒使其躬儳焉如不終日)叛人佞子(劉子元賛聖/主賢臣叛人)¶
(佞子善惡汩/汩有所未盡)禠朝服以項挽車(安樂公主趙履温謟事/主嘗禠朝服以項挽車)¶
(韋庶人死蹈舞承天門/呼萬歲臨淄王斬之)¶
　　　小人(三/)¶
白小人從邇　難事易恱　使人求備　比而不周¶
同而不和　不恥不仁不畏不義不見利不勸不威不¶
懲　難養(唯女子與小/人為難養也)喻利(小人喻/於利)釁勇嗇禍(小人/之性)近¶
之則不遜逺之則怨　以小惡為無傷(小人以小惡為/無傷而不去故)¶
<pb:KR3k0008_WYG_092-9a>¶
(惡積而不可掩/罪大而不可解)孔魏徴上䟽曰(在貞觀初親君子斥小/人比來輕䙝小人禮重)¶
(君子重君子也恭而逺之輕小人也狎而近之近之莫/見其非逺之莫見其是莫見其是則不待間而䟽莫見)¶
(其非則有時而昵昵小人䟽/君子而欲致治非所聞也)又陳事曰(若欲令君子小/人是非不雜必)¶
(懐之以德待之以信厲之以義節之以禮然後/善善而惡惡審罸而明賞無為之化何逺之有)昵小人¶
(李乾佑雖彊/直然昵小人)狄仁傑䟽曰(比縁軍興官吏侵漁州縣科/役督趣鞭笞情危事廹不循)¶
(禮義投跡犬羊以圖賖死/此君子所愧而小人之常)辨邪(李德裕臣在先朝嘗獻/大明賦以諷五曰辨邪)¶
(諷任羣/小也)咎惡暴天下(鄭注薦李訓使待詔帝欲授諫官/徳裕曰昔諸葛亮有言親賢臣逺)¶
(小人漢所以興隆也親小人逺賢士後漢所以傾/頽也今訓小人頃咎惡暴天下不宜引致左右)治亂¶
<pb:KR3k0008_WYG_092-9b>¶
繫信任(又謂治亂繫信任引齊桓公問管仲以害霸者/仲對琴瑟笙竽弋獵馳騁非害霸也惟知人不)¶
(能舉舉不能任任而/又雜以小人害霸也)二張勢傾朝廷(魏元忠為左庶子/時二張勢傾朝廷)¶
(元忠嘗奏曰臣承先帝之顧且受陛下厚恩不/能徇忠使小人在君側臣之罪也易之等恨怒)陸贄上¶
書(務接下而不辨君子小/人則下固不可接矣)塞隂邪之路屏䙝狎之臣(劉/蕡)¶
(策/)姦回人也(李珏始鄭注以醫進文宗一日語珏曰卿/亦知有鄭注乎宜與之言珏曰臣知之姦)¶
(回人也/帝愕然)險薄小人(周利貞貶涪州刺史未㡬復授黔州/都督黄門侍郎張廷珪又奏還制書)¶
(曰利貞險薄小人附㑹三思傾危朝廷/何往日罸之而今日賞之𤣥宗乃止)五鬼(南唐李景/以馮延已)¶
(常夢錫為翰林學士馮延魯為中書舍人陳覺為樞宻/使魏岑查文徽為副使夢錫直宣政殿專掌宻命而延)¶
<pb:KR3k0008_WYG_092-10a>¶
(已等皆以邪佞用/事呉人謂之五鬼)揣所說意度所惡聞(陸贄奏議夫流/俗之敝多徇謟)¶
(䛕揣所說意者則侈其言/度所惡聞者則小其事)蔽明害理(同上夫小人於蔽/明害理如目之有)¶
(眯耳之有充嘉榖之/有蟊粱禾之有蠹)蠅營狗茍(韓文/送窮)夫口道先生語行¶
如市人其名曰盜儒(牛僧孺/傳賛)羣沙穢明珠衆草凌孤芳¶
(李白/古風)叔文沾沾小人竊天下柄與陽虎取大弓春秋書¶
為盗無以異(本/賛)鄭注嶄嶄小人(本/賛)輸金袖璧可以不讀¶
書為名儒(牛羊日厯京兆尹楊虞卿上達宰相下干有/司若黨附者朝為布衣暮拾青紫其或能輸)¶
(金袖璧可以不讀書為/名儒不識字為博學)今其黨赤舌而攻之(楊虞卿黨/嫉不附已)¶
<pb:KR3k0008_WYG_092-10b>¶
(者今其黨赤舌而攻之輦下謂三楊/為通天狐三十餘年為朝廷之隂蠧)又曰門生故吏不¶
牛則李又曰丑𠊱膿(女紅/切)多用半裝(言僧孺取人多取/登朝及宗閔之門)¶
(生故吏謂之/多用半裝)罄室相結(牛僧孺辛秘為考官時以女妻/之有應科目人楊承和當秘為)¶
(考官時與登科中書覆落承和甚恩秘一日乃為内臣/以至朱紫秘不知之元和中秘為禮於宣政殿方與承)¶
(和相見且曰坐主記得門生否既之知曰老夫不忘也/有一子壻仰累承和且言於帝呼為牛即乃罄室相結)¶
(元和末僧孺乂引三楊與承和結識穆宗立承和有定/策之功僧孺與焉洎承和掌樞宻僧孺不數年登台坐)¶
内有奥主(及宗閔為相又引僧孺凡在宗閔門生雖卑/官不周歲皆至大僚目内有奥主謂承和也)¶
(凡在朋黨/四十人)&KR1021;人(魏徵甞薦杜正倫矦君集才任宰相及/正倫以罪黜君集坐逆誅&KR1021;人遂指為)¶
<pb:KR3k0008_WYG_092-11a>¶
(阿黨/也)浮狹少年(貟半千累兼右控鶴内供奉半千以控/鶴在古無有而授任者皆浮狹少年非)¶
(朝廷德選/請罷之)邪薄之夫(陽城傳柳宗元遺何蕃等書曰陽/公在朝四方聞風貪冒茍進邪薄)¶
(之夫沮/其志)漢唐之末舉其朝皆小人也(五代史嗚呼始為/朋黨之論者誰歟)¶
(甚乎作俑者也真可謂不仁之人哉予甞至繁城讀魏/受禪見漢之羣臣稱魏功德而大書深刻自列其姓名)¶
(以誇耀于世又讀梁實録見文尉等所為如此未甞不/為之流涕也夫以國予人而自誇耀及遂相之此非小)¶
(人孰能為也漢唐之末舉其朝/皆小人也而其君子者何在哉)鑒其方鳩僝功辨其順¶
非堅偽(陸相奏議堯代之共工魯邦之少夘伏惟陛下/協放勲文思之德而鑒其方鳩僝功體仲尼天)¶
(縱之明而辨/其順非堅偽)¶
<pb:KR3k0008_WYG_092-11b>¶
　　　惡(四/)　(朋黨附/)¶
白惡之易也如火之燎于原不可嚮邇其猶可撲滅乎¶
　聚慝(慝惡/也)惡不可長　長惡不悛　見惡如農夫之¶
務去草(必絶其根本/勿使能植)同惡相濟　復惡已甚(髙伯其/為戮乎)小¶
人以小惡為無傷(見上/注)惡積不可掩　起穢　自臰¶
腥聞　人之無良(多/僻)爵罔及惡(德惟/其賢)癉惡(彰善癉惡/癉去也)樂¶
禍　惡惡如巷伯　佗膓(内/惡)朋黨君子周而不比小人¶
比而不周　邪朋(朋黨使/正不正)三室如一(傳/)同惡相求(同求/相合)¶
<pb:KR3k0008_WYG_092-12a>¶
朋家(作/仇)黨附(後漢皇甫規/自陳黨附)黨與　景毅恥不在録牒(後/漢)¶
(誅黨固李膺杜宻等侍御史景毅遣子事膺而未在録/牒不預難毅曰本令子事膺是尊李公之道今遇難豈)¶
(茍免乎/遂自劾)枝葉相持(漢/書)魏其矦灌夫相為引重(近相/稱舉)三互¶
法(靈帝時以州郡相黨制婚姻及二州/人士不得相對監臨後有三互法)上下雷同　有¶
黨必有讎(言妄人/無黨)孔疾惡(韋雲起太學博士王頗每嘆/曰韋生識悟富貴可自致然)¶
(疾惡甚恐不得死訖如/言果為竇軌敷奏殺之)又(劉暹天/資疾惡)又(鄭覃疾惡多所不/容世以為大過憚)¶
(之/)又(田仁㑹資/彊摯疾惡)疾惡如讎(李邕貶遵化尉妻温復為邕/請戍邊自贖曰邕疾惡如讎)¶
誅四凶(李義府三子及壻尤凶肆既敗人以為誅四凶/或作河間道元帥劉祥道破銅山大賊李義府)¶
<pb:KR3k0008_WYG_092-12b>¶
(露布榜/于衢)險賊寖露(盧杞既得志險賊寖/露賢者媢能者忌)朋黨盗權(蕭瑀/素貴)¶
(但中狹毎燕見輒言𤣥齡輩朋黨盗權若膠固然特/未反耳帝曰知臣莫若君朕雖不明寧頓懵臧否)李¶
安期曰(比見公卿有所薦唯皆劾為朋黨滯抑者未伸/而主薦者已訾所以人人争禁黙以被囂謗)¶
附下罔上(韋雲起大業初改謁者建言今朝廷多山東/人自作門戸附下罔上為朋黨不抑其端必)¶
(亂政因條陳姧狀煬帝屬大理推究於是/左丞郎蔚之司𨽻别駕郎楚之等皆坐免)雅惡朋比(唐/憲)¶
(宗雅惡朋比傾䧟者/嘗覽辯謗略善之)坐宗閔黨(宗室漢坐宗閔黨/出為汾州刺史)公為¶
我引楊執柔為黨(狄仁傑為來俊臣所搆捕送制獄其/屬王得壽以情謂曰我意求少遷公)¶
(為我引楊執柔為黨公且免死仁傑嘆曰皇天后土/使仁傑為此乎即以首觸柱血流沫而得壽懼而謝)窮¶
<pb:KR3k0008_WYG_092-13a>¶
治忠羲等黨(陸象先時窮治忠羲等黨與象先/宻為申救保全甚衆當時無知者)挾黨背¶
公(房琯帝以琯虛言浮誕内怏怏挾黨背公/非大臣體乾元元年出官為邠州刺史)附㑹嬖近¶
(黎幹附㑹嬖近/挾左道希主恩)市人羣噪投礫(幹除名長流既行市人/數百羣噪投礫從之)¶
上阿容則下朋黨(班宏擢京官考使右僕射崔寧署兵/部侍郎劉廼為上下考宏不從曰夫)¶
(上多虚美則下趍競上阿容則下朋黨因/削之乃聞謝曰敢掠一美以邀二罪乎)李絳論朋黨¶
(李絳帝患朋黨以問絳荅曰自古人君最惡者朋黨小/人揣知故常藉口以激怒上心朋黨者尋之則無跡言)¶
(之則可疑小人常以利動不顧忠義君子者遇主知則/進疑則退安其位不為它計故常為姦人所乗夫聖人)¶
(同跡賢者求類是同道也非黨也陛下奉遵堯舜禹湯/之德豈謂上與數千年君為黨耶道德同爾漢時名節)¶
<pb:KR3k0008_WYG_092-13b>¶
(骨鯁之士同心愛國而宦官小人疾之起黨錮之獄訖/亡天下趍利之人常為朋比同其私也守正之人常遭)¶
(構報違其私也小人多譛言常勝正人少直道常不勝/可不戒哉絳居中介時為左右所不恱遂因以自明)¶
多引私黨(顔真卿知省事時元載多引私黨畏羣臣論/奏乃紿帝曰羣臣奏事多挾讒毁請每論事)¶
(皆先白長官長官以白宰相/宰相詳可否以聞真卿上䟽)惡朋黨(李晟尤惡下/為朋黨者)投殛¶
姦黨(韋臯知叔文多釁請皇太子監國又上牋/暴叔文伾之姦太子遂受禪因投殛姦黨)論李逢¶
吉黨(薛廷老論李逢吉黨張權輿程/昔範不宜居諫争官逢吉怒)孔緯(疾惡若讐中/外聞風未繩)¶
(輒/肅)帝惡大臣朋比(屛居華隂李茂貞入殺韋昭度帝惡/大臣朋比與藩臣交更召緯入朝)¶
忌其親近(鄭覃文宗召為侍講李宗閔牛僧孺知政以/覃與李德裕厚忌其親近為助陽遷工部尚)¶
<pb:KR3k0008_WYG_092-14a>¶
(書罷侍講/欲推逺之)疾惡多所不容(覃疾惡多所不容/世以為太過憚之)詣附(王叔/文隂)¶
(結天下有名士而士之欲速進者率詣附之若韋執誼/陸贄吕温李景儉韓景韓泰陳諫柳宗元劉禹錫為死)¶
(友而凌凖程异又因其黨/進出入詭秘外莫得其端)柳宗元書(今其黨與幸獲寛/貸各得善地無公)¶
(事坐食奉禄/德至渥也)務交結(殷侑晚節内兾台輔稍/務交結而素望少衰)小人之徒¶
同惡(裴度帝嘗語曰臣事君當勵善底公朕惡夫樹黨/者度曰君子小人以類而聚未有無徒者君子之)¶
(徒同德小人之徒同惡外甚類中/實逺在陛下觀所行必辨本傳)種支黨(李逢吉既代/相思有以牙)¶
(孽之引所厚李仲言張又新李續張權輿等内結/宦官種支黨醜沮日聞乃出度山南西道節度使)隂結¶
近倖(李逢吉憲宗惡之出為劍南東川節度使穆宗即/位徙山南東道縁講侍恩隂結近倖召入為兵部)¶
<pb:KR3k0008_WYG_092-14b>¶
(尚/書)有所求請先賂闗子(其黨有張又新李續張權輿劉/栖楚李虞程昔範姜治及訓八)¶
(人而傅㑹者又八人皆任要劇故號八闗十六子/有所求請先賂闗子後逹於逢吉無不得所欲)樹黨¶
相磨軋四十年(李宗閔長慶初錢徽典貢舉宗閔託所/親於徽而李徳裕李紳元稹在翰林有)¶
(寵於帝共白徽納于丏取士不以實宗閔坐貶劍州刺/史由是嫌怨顯結樹黨相磨軋四十年大和中以吏部)¶
(侍郎同平章事時德裕自浙西召欲以相而宗閔中助/多先得進即引僧孺同秉政相唱和去異已者德裕所)¶
(善皆/逐之)魁(德裕為相與宗閔共當國德裕入謝文宗曰而/知朝廷有朋黨乎德裕曰今中朝半為黨人雖)¶
(後來者趨利而靡往往䧟之陛下能用中立無私者黨/與破矣帝曰衆以楊虞卿張元夫蕭澣為黨魁德裕因)¶
(請皆出為刺/史帝然之)去河北賊易去此朋黨難(時訓注欲以權/市天下凡不附)¶
<pb:KR3k0008_WYG_092-15a>¶
(巳者皆指以二人黨逐去之人人駭慄連月雺梅帝乃/詔宗閔德裕姻家門生故吏自今一切不問所以慰安)¶
(中外嘗嘆曰去河北/賊易去朝廷朋黨難)朋比憸佞(楊嗣復輔政與宗閔善/欲復用而畏鄭覃乃託)¶
(宦人諷帝帝因紫宸對果曰朕念宗閔久斥應授一官/覃曰陛下徙令少近則可若再用臣請前免陳夷行曰)¶
(宗閔之罪不即死為幸寶厯時李續張又新等曰八闗/十六子朋比憸佞朝廷幾危李珏曰此李逢吉之罪今)¶
(續䘮闋不可不任以官夷行曰不然舜逐/四凶天下治朝廷何惜數憸人使亂紀綱)崇私黨薰熾¶
中外(宗閔初為裴度引拔後薦德裕可為相宗閔遂與/為怨韓愈為作南山猛虎行規之而宗閔崇私黨)¶
(薫熾中外/卒以是敗)以朋黨獲譏(楊嗣復紫宸奏事嗣復為帝言/陸洿屏居民間而上書論兵可)¶
(勸以官珏趣和曰士多趍競能奬洿貪夫廉矣比竇洵/直以論事見賞天下釋然况官洿耶帝曰朕賞洵直褒)¶
<pb:KR3k0008_WYG_092-15b>¶
(其心爾鄭覃不平曰彼包藏固未易知嗣復曰洵直無/邪臣知之覃曰陛下當察朋黨嗣復曰覃疑臣黨臣應)¶
(免即再拜祈罷珏見言切繆曰朋黨固少弭覃曰附離/復生帝曰向所謂黨與不已盡乎覃曰楊漢公張又新)¶
(李續嗣復曰臣聞左右佩劒彼此相笑未知覃果謂誰/為姦邪因當香案頓首曰臣位宰相不能進賢退不肖)¶
(以朋黨獲譏非所以重朝廷固/乞罷帝方委以政故慰安之)八闗十六子(張又新李/逢吉用事)¶
(與拾遺李續劉栖楚等為逢吉摶/吠所憎故有八闗十六子之目)植私(竇劉二張賛詩/人斥譛人最甚)¶
(投之豺虎有北不置也如羣栖楚輩則然肆訐以示公/搆黨以植私其言纚纚若可聽卒而入于敗亂也孔子)¶
(所謂順非而澤者歟/利口覆邦家者歟)不敢負約(韋執誼與王伾居中竊/命欲執誼据以奉行因)¶
(用迷奪朝權執誼既為所引然外廹公議欲示天下非/黨與者乃時時異論相可否而宻謝叔文曰不敢負約)¶
<pb:KR3k0008_WYG_092-16a>¶
(欲共濟國/家事爾)傅匪人(韋王陸劉柳程賛曰彼若不傳匪人/自勵材猷不失為名卿大夫惜哉)¶
無邪心(李徳裕帝嘗從容謂宰相曰有人稱孔子與顔/回子貢□相稱譽不為朋黨禹稷與臯陶轉相)¶
(汲引不為比/周無邪心)朋黨益熾(李珏開成中楊嗣復得君引珏/同中書門下平章事與李固言)¶
(皆善三人者居中秉權乃與鄭覃陳夷行/等更持議一好惡相影和朋黨益熾矣)以黨語汙搢¶
紳(周墀太和中訓注亂政以黨語汙搢紳有名士/分逐之獨墀雖嘗為宗閔所禮不能以罪誣也)牛頭¶
阿旁(路巖俄與韋保衡同當國二人勢動天下時/目其黨為牛頭阿旁言如鬼隂惡可畏也)蚩謫¶
(李商隱王茂元鎮河陽愛其才以子妻之得侍御史茂/元善李德裕而牛李黨人蚩謫商隱以為詭薄共排斥)¶
(之/)託其權(武三思司農少卿趙履温中書舍人鄭愔長/安令馬構司勲郎中崔日用監察御史李&KR1957;)¶
<pb:KR3k0008_WYG_092-16b>¶
(託其權熏/炙中外)狡獪(張鎬言滑州防禦使許叔兾狡獪/臨難必變宜追還宿衛書入不省)進朋¶
黨之說(夫欲空人之國而去其君子者必進朋黨之說/欲孤人主之勢而蔽其耳目者必進朋黨之說)¶
(欲奪國而與人者必進朋黨之說夫為君子者故甞寡/過而小人欲加之罪則有可誣者有不可誣者不能遍)¶
(及也至欲舉天下之善求其類而盡去之惟指以為朋/黨耳故其親戚故舊謂之朋黨可也交游執友謂之朋)¶
(黨可也宦學相同謂之朋黨可也門生故吏謂之朋黨/可也是數者皆其類也皆善人也故曰欲空人之國而)¶
(去其君子者惟以朋黨罪/之則無免者矣五代史)孔子其徒三千不可謂之朋¶
黨(於延英殿侍講陛下謂臣等云孔子其徙三千不可/謂之朋黨後漢太學諸生頗干時政其時謂之處士)¶
(横議皆是亂風深要懲絶伏望陛下知其邪計從朋黨/中來毎事明察遏絶將來之漸則朝廷安静邪黨自消)¶
<pb:KR3k0008_WYG_092-17a>¶
(賛皇一/品集)渠憸宿狡(酷吏/序)痛詆當路(李德裕初吉甫相憲/宗牛僧孺李宗閔對)¶
(直言䇿痛詆當路條失故吉甫訴/于帝且泣有司皆得罪遂與為怨)黨人牢不可破(李德/裕裴)¶
(度薦材堪相而李宗閔以中人助先秉政且得君而出/德裕凡德裕所善悉逐之於是二人權震天下黨人牢)¶
(不可/破矣)¶
　　　讎怨(五/)　(必報/)　(不報附/)¶
白始因胥怨(終乃/交讐)代為仇讎(乃伏/代讐)虐我則讐讎不逺矣¶
鄭息違言(違恨之/言也)周鄭交惡(兩相疾/惡也)蓄憾　毫髪為瑕¶
(毫髪一為瑕/邱山不可勝)復讎因疾猶慙義士之心(趙喜結客報讐/遇讎家病不殺)¶
<pb:KR3k0008_WYG_092-17b>¶
(後竞殺之/見下注)加怒及屍豈為仁者之勇　杯酒失意(失意/杯酒)¶
(間白刃/起相讐)忘我大德(思我/小怨)相為敵讎　結怨于人　怨不¶
在大(亦不/在小)和難(難仇讐也/和平也)書於士(周禮報怨仇讐者書/於士殺之無罪注云)¶
(同國不相避也/將報則無罪也)怨耦曰仇　仇家　怨汝(詈/汝)怨豈在明¶
不見是圖(圖於其/所不見)易曰我仇有疾(不我能/即吉)調人職曰凡¶
鬬怒者成之不可則書之先動者誅之(謂不可/和調者)仇予(書/曰)¶
(萬姓/仇予)雖有忮心不怨飄瓦(瓦落中人人不/怨也以無情故)内隙　憾而¶
能胗(胗重/安也)怨府(聚怨/也)禮著復讎(傳明/敵怨)若枕干之志無已¶
<pb:KR3k0008_WYG_092-18a>¶
(則推刃之/禍難勝)必報奮其武怒以報其大耻(傳/)唯思舊怨(子/常)¶
(思舊怨/以敗)殄殱乃讎(書/)復修舊怨(呉子伐陳復修怨也舊/曰夫差不修德而修怨)¶
(也/)逃讎不如死(楚昭王曰弃盟逃讎不如/死死之一也其死讐乎)以怨報怨(以/怨)¶
(報怨則人/有所懲)釋憾(請君釋/憾于宋)甘心(管仲讐也請受而甘/心焉言殺以快意也)襲讎¶
(婦人不忘襲/讐我反忘之)以亢其讎(亢/當)雪恥　肆其忿悁(悁恚/也)睚眦¶
之讎必報　獲魏齊之首(范睢被魏齊&KR0008;脅折齒投/於厠中後於秦卒獲齊首)盗¶
楚相之城(張儀飲於楚相門意儀盗璧笞數百後/相秦檄楚曰昔不盗爾璧今將盗爾城)百金¶
(嚴仲子仇於韓相俠累乃/以百金於聶政刺殺之)私憾敗國(宋將戰鄭華元殺/羊食士其御車者)¶
<pb:KR3k0008_WYG_092-18b>¶
(羊斟不與食及戰斟曰疇昔之羊子為政今日之事我/為政與入師故敗君子謂斟非人以私憾敗國殄人刑)¶
(莫大/焉)白刃相讎(失意杯酒間/白刃起相讐)無能渉河(卻克怒婦人之/笑&KR0654;曰所不此)¶
(報無能渉/河伐齊)嫠婦(莒有婦人莒子殺其夫巳為嫠婦紡纑/以度莒城而去之以獻齊齊師以得夜)¶
(縋以登莒城傳/云怨不在大)寃禽(精衛鳥常衘西山木石/填東海以其曾溺海内)以報東門¶
之役　北宫黝之養勇惡聲至必反之　交讎反殺(地/官)¶
(調人職凡殺人則邦國交讐之注反復也此欲除害弱/敵邦國交讎明不和諸矦諸矦得即誅之鄭云謂重殺)¶
(也/)讎有釁不可失(傳鬭/伯比)楊阿若(常以執仇解怨為事故/語曰東市相殺楊阿若)¶
(西市相斫/楊阿若)欒布(為人所掠為奴與主報怨後為燕相曰/富貴不快意非賢者有怨以法滅之也)¶
<pb:KR3k0008_WYG_092-19a>¶
李廣(覇陵尉呵止廣廣後為北/平太守請與俱至則斬之)釋憾　怨若怨焉(國語/尹鐸)¶
(以其賞如伯樂氏伯樂氏曰/吾為主圖怨若怨焉云云)不受謝(葢勲與蘇正和有/怨刺史梁鵠欲殺)¶
(正和勲救免正和詣謝勲不見曰/吾為梁使君不為正和復自殺之)報纎介之忿　虐我¶
則讎不報犯而不校(校報也曾子曰犯而不校吾/友常從事於斯矣顔回也)怨是¶
用希(伯夷叔齊不念/舊惡怨是用希)小白用管(寧報射/鉤之讎)重耳見披(豈念/斬祛)¶
(之/怨)睚眦必報(身則/怨多)仇讎不念(人無/所懲)毫髪之隙(則宜推/而逺之)骨¶
肉之仇(不可莫/之報也)思小怨而不可(忘大恥/而亦難)念虐我之讎(一/之)¶
(謂/甚)思寛身之戒(兩不/相傷)伐讎不可及公(私憾豈/宜敗國)將叶南方¶
<pb:KR3k0008_WYG_092-19b>¶
之强(宜釋東/門之怨)益仇害公(㬰駢曰前志有之曰敵怨不在/後嗣忠之道也介人之寵以報)¶
(私怨非勇也損怨益仇非/智也以私害公非良也)損怨(子産曰忠信以損怨/不聞作威以防怨)匿¶
怨而友其人　私忌(惠伯曰公事有公/利無私忌之讐也)以德報怨(以直/報怨)¶
崇讎(是墮黨/而崇讎)寛身之仁也(不尋諸/仇讐)而忘大恥(思小/惠也)兩不¶
相傷　私憾豈宜敗國(見上/文)私讎不及公(王生/言也)勿讎(周/禮)¶
(凡殺人有義者不同國勿令讎讎/之則死義殺者雖父兄不使報也)寛柔以教不報無道¶
南方之强也君子居之(不報無道謂/犯而不校也)孔飲酣怨言(劉文/靜自)¶
(以材能過裴寂逺甚而寂獨用故舊恩居其上意不平/毎論政多戾駮遂有隙甞與弟散騎常侍文起飲酣有)¶
<pb:KR3k0008_WYG_092-20a>¶
(怨言拔刀擊/柱曰當斬寂)人與為怨(令狐峘性愎且/介人人與為怨)封倫(始倫之歸/蕭瑀數薦)¶
(之及是瑀為左僕射毎議事倫初/堅定至帝前輒變易由是有隙)自訴于帝(武儒衡知/諫議大夫)¶
(皇甫鎛以宰相領度支剥下以媚天子儒衡䟽/其狀鏄自訴於帝曰乃欲報怨邪鏄不敢對)縁私怨¶
(楊憑與御史中丞李夷簡素有隙德宗時假借方鎮習/為僣擬事夷簡首按憑時以為直而縁私怨論者亦不)¶
(與/)使怨歸上(楊炎惡嚴郢異巳隂諷御史張著劾郢匿/發民浚渠使怨歸上削兼御史中丞盧杞)¶
(引郢為御史大夫共/謀炎罪逐炎崖州)修怨(楊炎及再輔政稍修怨罷李/藩宰相而裴頓左遷皆其謀)¶
(也/)牛李之憾(李德裕誅裴度使與元稹相怨奪其宰相/而已代之欲引僧孺益樹黨乃出德裕為)¶
(浙西觀察使俄而僧孺/入相由是牛李之憾深)李吉甫(相憲宗牛僧孺李宗閔/對直言策痛詆當路條)¶
<pb:KR3k0008_WYG_092-20b>¶
(失政吉甫訴于帝且泣有司皆得罪遂與為怨吉甫又/為帝謀討兩河叛將李逢吉沮解其言功未既而吉甫)¶
(卒裴度實繼之逢吉以議不合罷去故追衘吉甫而/怨度擯德裕不得進至是間帝暗庸乃出李德裕)織¶
成其罪(李紳部人訟呉湘受贓狼藉身娶民顔悦女紳/使觀察判官魏鉶鞫湘罪明白論報殺之議者)¶
(謂呉氏世為宰相有嫌/疑紳内顧望織成其罪)媢恨(呉通元與陸贄吉中孚韋/執誼竝位贄文髙有謀特)¶
(為帝器遇且更險難有功通元等特以東/宫恩舊進昵而不禮見贄驟擢頗媢恨)挾素怨(牛僧/孺吐)¶
(蕃請和約弛兵大酋悉坦謀舉維州入之劍南於是李/德裕請擣虜之虚可以得志僧孺持不可遂詔返降者)¶
(時皆謂僧孺挾素/怨横議沮解之)果於復怨(竇羣狠自用果於復怨始/召將大任之衆皆懼及聞)¶
(其死乃/安本傳)二怨相濟(李德裕大和三年召拜兵部侍郎裴/度薦材堪宰相而李宗閔以中人助)¶
<pb:KR3k0008_WYG_092-21a>¶
(先秉政且得君出德裕為鄭滑節度使引僧孺協力罷/政事二怨相濟凡德裕所善悉逐之於是二人權震天)¶
(下黨人牢/不可破矣)疾其怨望(王徽權京兆尹罷帝還京師復申/前授稱疾不任奉謁宰相疾其怨)¶
(望貶嶲/州刺史)以怨報德(白敏中李德裕薦知制誥遷刑部尚/書德裕貶敏中抵之甚力議者訾惡)¶
(德裕著書亦嘗言惟以怨報/德為不可測葢斥敏中云)鬱怏散職有怨言(劉幽求/罷姚崇)¶
(素忌之奏幽求鬱怏散/職有怨言有詔鞫治)飾情復怨(張延賞更四鎮所至/民頌其愛及當國飾)¶
(情復怨不/稱所望)宿嫌(李泌初帝在東宫李林甫數構譛勢危/甚及即位怨之欲掘冢焚骨泌以天子)¶
(而念宿嫌示/天下以不廣)眦睚必讎(楊炎㑹元載抵罪俄而得政然/忮害根中不能自止眦睚必讎)¶
(果於/用私)大怨望(呉通元拜諫議大夫自以久次/當得中書舍人大怨望本傳)銜宿怒(劉/晏)¶
<pb:KR3k0008_WYG_092-21b>¶
(始楊炎為吏部侍郎晏為尚書盛氣不相下晏治/元載罪而炎坐貶及炎執政衘宿怒將為載報仇)變更¶
(裴垍傳垍之進李吉甫薦頗力及居中多變更吉甫時/約束吉甫復用衘之㑹垍與史官蔣武等上德宗實録)¶
(吉甫以垍引疾解史任不宜冒奏/乃徙垍太子賔客罷武等史官)挾私怨(李德裕遷淮/南節度使代)¶
(牛僧孺僧孺聞之以軍事付其副張鷺即馳去淮南府/錢八十萬緡德裕奏言止四十萬為鷺用其半僧孺訴)¶
(于帝而諫官姚合魏謩等共/劾奏德裕挾私怨沮傷僧孺)以私怨殺誼士乎(李靖髙/祖已定)¶
(京師將斬之靖呼曰公起兵為天下/除暴亂欲就犬事以私怨殺誼士乎)飯客不召(嚴挺之/從孫綬)¶
(初綬未顯過于閺鄉尉李逹逹不禮方飯他客不召綬/後逹罷彭城令過并州晨入謁不知綬也綬方大宴賔)¶
(客召逹至戒客勿起讓曰吾昔羈旅閺鄉君方召客食/而不顧我今召客亦不敢留君逹慙不得去左右引出)¶
<pb:KR3k0008_WYG_092-22a>¶
(悸而瘖卧/館數月)狠于自用(韋挺初挺為大夫時馬周為監察/御史挺不甚禮及周為中書令帝)¶
(欲湔拭用之周言挺狠/于自用非宰相器遂止)釋憾於兄(太宗皇后長孫氏異/母兄安業無行父䘮)¶
(逐后無忌還外家后貴未嘗以為言後與李孝常等謀/反將誅后叩頭曰安業罪無赦然向遇妾不以慈户知)¶
(之今論如法人必謂妾釋憾於兄/無乃為帝累乎遂得減流越嶲)仇不共天(竇建/德)釋斬¶
祛之怨(陸宣公奏議置射鉤之賊以任其才釋斬/祛之怨以免於難此桓文所以宏霸業也)仇讎¶
不得不用(同上適時之宜雖/仇讎不得不用)所不與公者有如此觴(劉/仁)¶
(軌為御史袁異式所劾慢辱之及仁軌拜司憲/而異式自解仁軌曰所不與公者有如此觴)夢裏贏¶
輸(王起大和中未第流落河朔為從事多怨朝廷之執/政有詩云勸君不用誇頭角夢裏贏輸總未真南部)¶
<pb:KR3k0008_WYG_092-22b>¶
(新/書)頻蒙怨句刺棄遺(韓愈贈崔評事頻蒙怨句/刺棄遺豈有閑官敢推引)盧杞忌¶
張鎰剛直欲去之(張鎰盧杞忌張鎰剛直欲去之時朱/泚以盧龍卒戍鳳翔帝擇人以代杞)¶
(即謬曰鳳翔將校班秩素髙非宰相信臣不可鎮撫臣/宜行帝不許杞復曰陛下必以臣容貌最陋不為三軍)¶
(所信恐後生變臣不敢自謀惟陛下擇之帝乃顧鎰曰/文武兼資望重内外無易卿者為朕撫盧龍士乃以中)¶
(書侍郎為鳳翔隴右節度使鎰知/為杞隂中然辭窮因再拜受詔)置怨結懽(李吉甫李/泌竇參器)¶
(其才厚遇之陸贄疑有黨出為明州長史贄之貶忠州/宰相欲害之起吉甫為忠州刺史使甘心焉既至置怨)¶
(結懽人益/重其量)貞觀初房元齡杜如晦新得君事任稍分(瑀/不)¶
(能無少望乗罅切詆辭㫖䟱/躁太宗怒廢於家蕭瑀傳)怨仇所報(李紳以文藝節/操見用而屢為)¶
<pb:KR3k0008_WYG_092-23a>¶
(怨仇所報却卒/能自伸其才)¶
　　　父母讎(六/)¶
白子夏問曰居父母之仇如之何子曰寢苫枕干不仕¶
弗與共天下(不可與/竝生)遇諸市朝不反兵而鬬(常不/釋兵)禮曰¶
父母之讎不與共戴天　棠君尚謂其弟伍貟曰親戚¶
為戮不可以莫之報也(楚殺其/父兄)君討臣誰敢讎之君命¶
天也若死天命將誰讎之(謂君殺其父/不可報也)王孫彌庸見姑¶
蔑之旗曰吾父之旗也不可以見讎而不殺乃汝伐讎¶
<pb:KR3k0008_WYG_092-23b>¶
死而無悔伍子胥伐楚以報父讎周禮調人掌萬人之¶
難而和諧之(難仇/讎也)父母之讎避諸海外　君之讎視父¶
　各親其親(以怨/報怨)子無忘孝(人有/所懲)辱親結怨　孝不忘¶
親仁輕侮法(後漢侮辱人父其子殺之肅宗貫其死自/後因以為比遂定議以輕侮法張敏駮曰)¶
(春秋之義子不報讎而法/不滅以相殺路不可開也)不葬報讎(蘇不韋父謙為督/郵按美陽令李嵩)¶
(輸左校嵩後為司𨽻刑謙至死不韋乃穿地逹嵩在厠/遂殺其妻子嵩乃以版籍地不韋知有備乃掘嵩父墓)¶
(斷頭祭父墳標之於市嵩不敢言退位掩塞捕不韋不/得歐血而卒不韋遇赦遂得改葬行䘮何休方之伍貟)¶
(郭林宗曰子胥因呉/不韋單特優于貟也)走馬引(琴操曰走馬引摴里牧恭/作也為父報讎亡藏山林)¶
<pb:KR3k0008_WYG_092-24a>¶
(之下夜有馬圍其室明旦視之天馬迹也暢/然悟曰吾以義殺人何以藏遂作走馬引)甞膽(夫差/甞膽)¶
(以報/父讎)毁父讎(漢申咸毁薛宣不孝宣子祝賕客楊明遮/斫咸於宫門外中丞議不以凡鬭論當弃)¶
(市朝廷直以為遇人不以義而/見疻者宜與疻人同罪竟减死)讎疾不殺(後漢趙喜字/伯陽兄為人)¶
(殺無子喜結客往復讎家盡疾病喜以因疾殺/人非仁不殺後仇家自縛詣喜喜不見竟殺之)孔請償¶
母怨(李載義初載義母葬范陽為楊志誠掘發後志誠/被逐道太原載義奏請剔其心償母怨不許又欲)¶
(殺之官屬苦救乃免然盡戕/其妻息士卒其天資驕暴云)手殺讎人(張琇傳髙宗時/絳州人趙思舉)¶
(父為人殺思舉㓜母改嫁仇家不疑思舉長為/人傭夜讀書久之手殺讎人詣官自陳帝原之)下邽人¶
徐君父為縣吏趙師韞所殺卒能手刃父讎束身歸罪¶
<pb:KR3k0008_WYG_092-24b>¶
(時諫臣陳子昻議誅之而旌其閭柳宗元駮其議曰若/君之父不䧟於公罪師韞之誅獨以其私怨奮其吏氣)¶
(虐于非辜州牧不知罪刑官不知問上下蒙冒籲號不/聞而君能以戴天為大恥枕戈為得禮處心積慮以衝)¶
(讐人之胷介然自克即死無憾是守禮而行義也執事/者宜有慙色將謝之不暇又何誅焉其或君之父不免)¶
(於罪師韞之誅不愆於法是非死于吏也死於法也法/其可讐乎讐天子之法而伐奉法之吏是悖驁而凌上)¶
(也執而誅之所以/正邦典又何旌焉)父母之仇不同天(雖及匹夫而猶寢/苫枕干以期必報)¶
(是以子胥不徇伍奢之死卒能發既葬之墓鞭不義/之屍取貴春秋垂名萬古元稹授田布節度使制)審¶
言有孝子(杜審言貶吉州司户參軍司馬周季重司户/郭若訥誣其罪繫獄將殺之季重將死曰審)¶
(言有孝子吾不/知若訥故悞我)誣冒戰級私庸兵(張琇父審素為嶲州/都督有陳纂仁者誣)¶
<pb:KR3k0008_WYG_092-25a>¶
(其冒戰級私庸兵詔御史楊注即按纂仁復告審素與/總管董堂禮反堂禮不勝忿殺纂仁以兵七百圍注脅)¶
(使露章雪審素罪既而吏共斬堂禮注得出遂當審素/實反斬之琇與兄瑝尚㓜徙嶺南久之逃還注更名萬)¶
(頃瑝時年十三琇少二歲夜狙萬頃于魏王池瑝斫其/馬萬頃驚不及鬭為琇所殺條所以殺萬頃狀繫于斧)¶
(奔江南將殺誣父罪者然後詣有司氾水吏捕以聞中/書令張九齡等皆稱其孝烈宜貸死侍中裴耀卿等陳)¶
(不可帝亦喟然謂九齡曰孝子義不顧命殺之可成其/志赦之則虧律凡為子孰不願孝轉相讎殺遂無已時)¶
葢以寃抑沉痛而號無告也(柳宗元駮復讎議禮之所/謂讎者葢以寃抑沉痛而)¶
(號無告也非謂抵罪觸法䧟子大戮而曰彼/殺之我乃殺之不議曲直暴寡脅弱而已)推刃之道¶
(同上父受誅子復讎此是推刃之道復讎不除害今若/取此以斷兩下相殺則合于禮矣且夫不忘讎孝也不)¶
<pb:KR3k0008_WYG_092-25b>¶
(愛死義也是必逹/理而聞道者也)願歸死有司(太宗時有即墨人王君/操父隋末為鄉人李君)¶
(則所殺亡命去時君操尚㓜至貞觀朝世更易而君操/窶孤讎家無所憚詣州自言操宻挾刃而殺之剔其心)¶
(肝噉立盡趨告刺史曰父死凶手厯二十年不/克報乃今刷憤願歸死有司州上狀帝為貸死)¶
　　　兄弟讎(七/)¶
白為仇且因斷手(報怨誠/謂甘心)子夏問曰居昆弟之仇如之¶
何子曰仕不與共國衘君命而使雖遇之不鬬居從父¶
昆弟之仇不為魁(魁/首)主人能則執兵而陪其後　禮曰¶
兄弟之讎不反兵(恒執/殺具)周禮調人凡和難兄弟之讎避¶
<pb:KR3k0008_WYG_092-26a>¶
諸千里之外從父昆弟之仇不同國(此謂諧和/不執仇也)孔捨則¶
崇讎報為傷義(白居易集戊兄為辛所殺戊遇辛不/殺居易判云捨則崇讐報為傷義)戊¶
居兄之讎當執兵而不返辛殺人以義將剚刃而攸難¶
(同/上)救兄有急難之戚中臂非必死之瘡(柳宗元柳州上/本府狀救兄傷)¶
(以竹刺莫果右臂經十二日身死人莫誠竊以莫誠赴/急而動事出一時解難為心豈思它物救兄有急難之)¶
(戚中臂非必死之瘡不幸致殂揣/非本意伏乞俯賜興哀特從屈法)¶
　　　交游讎(八/)¶
白交游之讎不同國(禮/)史豫讓為智伯報讎(乃漆身為/癘吞炭為)¶
<pb:KR3k0008_WYG_092-26b>¶
(啞而求殺趙襄子乃伏劒三躍呼天而擊/其衣曰吾可以地下報智伯矣因自殺)厲匹夫之志¶
(報國士/之恩)士為知己者死　周禮凡和難師長之讎視兄¶
弟(避之千/里外)主友之讎視從父昆弟(不同/國也)為交友報父讎¶
(何顒友人虞高讐未報病甚顒候之/高泣訴顒顒感義為復讎後漢人)孔楊炎為元載報¶
仇(劉晏始楊炎為吏部侍郎晏為尚書盛氣不相下晏/治元載罪而炎坐貶及炎執政衘宿怨將為載報仇)¶
　　　爭(九/)　(不爭附/)¶
白情因利動(忿則/争興)憑貪惏以肆心(恃彊暴/而逞力)讓為義所(争/乃)¶
(患/先)爭端(人知/云云)狠無求勝(狠争/訟也)錐刀之末將盡爭之凡有¶
<pb:KR3k0008_WYG_092-27a>¶
血氣皆有爭心(晏子/曰)分爭辨訟　在醜夷不爭(醜衆也/夷齊也)¶
爭鬬之獄繁　止爭(律者所以定/分而止爭也)事末(范蠡曰爭/者事之末)爭心¶
(叔向曰先王之議事以/制不為刑辟懼有爭心)爭奪相殺謂之人患(禮/)見利而¶
讓義也　嘖有煩言(言悖而出/亦悖而入)惡言(忿言/違言)惡聲之至必¶
反之　陵犯(司虣禁出入/相陵犯者)勝而無恥不爭不爭(無/競)致讓¶
(法/争)善勝(不争而/善勝)柔勝剛(弱勝/强)夫唯不爭故天下莫能與¶
之爭　讓為禮出(争為/禍門)彊在守柔(勝由/不競)自勝者彊　惡¶
言不出於口(忿言不/及於身)禮無求勝(道貴/不爭)伏不競(伏湛世傳/授經清浄)¶
<pb:KR3k0008_WYG_092-27b>¶
(無競東州/號伏不競)理遣(衛玠字叔寶常云人非意相干/可以理遣故不見喜愠之容)孔忿爭¶
御前(蕭瑀坐與陳叔逹忿/争御前不恭免歲餘)犯顔爭枉直(徐有功武后僣/位以急變相告)¶
(言者無虚日朝野震恐莫敢正言獨有功/數犯顔争枉直后厲語折抑有功争益牢)囂競(韋博為/京兆尹)¶
(與御史中丞囂/競不平皆得罪)大臣爭口語(鄭畋同平章事乾符六年/黄巢勢寖盛據安南騰書)¶
(求天平節度使畋欲因授嶺南節度使而盧擕方倚髙/駢使立功即抗論至相詬嫚擕怒拂衣去裾衊於硯因)¶
(抵之帝以大臣争口語/無以示百官乃俱罷)古初(孰稱古初朴蒙空洞而無/争厥流以訛越乃奮敓鬭)¶
(怒振動静專肆為/浮威柳宗元貞符)架巢空穴挽草木取皮革(飢渴牡牝/之欲歐其)¶
(内於是乃知噬禽獸咀果榖合偶而居交焉而争際馬/而鬭力大者搏齒利者齧𤓰剛者决羣衆者軋兵良者)¶
<pb:KR3k0008_WYG_092-28a>¶
(殺披披籍籍草野塗血然後/强有力者出而治之同上)開口爭事(闗播盧杞讓播/曰以君寡言故)¶
(至此奈何欲開口/争事邪餘見言門)紛爭帳中(韓全義為淮西行營招討/使每議攻戰宦豎十數紛)¶
(争帳中人好自異/互詆訾不能决)民有鬭爭不决(李戡隱陽羡里陽羡/民有鬭争不决而詣)¶
(戡以/辨)數辨爭(李元紘與杜暹數辨争/帝前帝不懌皆罷之)辨爭殿上(李吉甫/帝進李)¶
(絳遂與有隙數辨/争殿上帝多直絳)嚴語侵之無所容假(唐史吉頊時武/懿宗討契丹退)¶
(保相州後争功殿中懿宗陋短俯僂頊嚴語侵之無/所容假后怒曰我在乃籍諸武它日安可保御之)驅¶
使必爭(唐史吉頊貶琰州尉及辭召見泣曰臣去國無/復再謁願有所言然病棘請須㬰間后命坐頊)¶
(曰水土皆一盎有争乎曰無曰以為塗有争乎曰無曰/以塗為佛與道有争乎曰有之頊頓首曰雖臣亦以為)¶
<pb:KR3k0008_WYG_092-28b>¶
(有夫皇子外戚有分則兩安今太子再立而外諸王並/封陛下何以和之貴賤親䟱之不明是驅使必争臣知)¶
(兩不安矣后曰朕知/之業已然且奈何)¶
　¶
　¶
　¶
　¶
　¶
　白孔六帖卷九十二¶
