# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.772463
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷八十六
<pb:KR3k0008_WYG_086-1a>¶
欽定四庫全書¶
　白孔六帖卷八十六　　唐　白居易　原本¶
　　　　　　　　　　　宋　孔　傳　續撰¶
　　文教(一/)　　　　　文行(二/)¶
　　文辭(三/)　　　　　述作(四/)¶
　　詩(五/)　　　　　　賦(六/)¶
　　頌(七/)　　　　　　論(八/)¶
　　銘(九/)　　　　　　誄(十/)¶
<pb:KR3k0008_WYG_086-1b>¶
　　　文教(一/)¶
白文王以文治　經緯天地曰文　觀乎人文以化成¶
天下　潤色鴻業　大漢之文章炳然與三代同風¶
煥乎其有文章　文足昭也　子曰周監於二代郁郁¶
乎文哉吾從周　天將以夫子爲木鐸(木鐸所以/振文教)文王¶
既没文不在兹乎　天之將䘮斯文也後死者不得與¶
於斯文也　張而不弛文武不能也弛而不張文武不¶
爲也(以弓/喻也)虞舜誕敷文德舞干羽于兩階七旬有苗格¶
<pb:KR3k0008_WYG_086-2a>¶
(書/)文王伐崇三旬不降退修文德因壘而降　武王克¶
商乃偃武修文　毎嵗孟春遒人木鐸徇于路(振文/教也)化¶
民成俗　吾將以爲文教　馴致發揮　夫子之文章¶
可得而聞也　文勝質則史　文明以止(人文/也)孔文治¶
煟然勃興(儒學列傳序太宗既即位四方秀艾/挾策負素坌集京師文治煟然勃興)任治(文/者)¶
(任治如天時有春/杜牧原十六衞)太宗身櫜鞬風灑露沐(然鋭情經術/唐儒學序)¶
舉天下一之於仁義(莫若儒儒得其人乃/能光明厥功同上)先論文誥(前/代)¶
(伐叛皆須先論文誥儻未柔伏/則當臨以兵威賛皇公一品集)崇教本以厚民風(許州/牧杜)¶
<pb:KR3k0008_WYG_086-2b>¶
(公釋奠于宣父之室有鄉先生前致辭曰自盜起幽陵/許為兵衝連戰交扞率無寧嵗爾來生徒教養起居祖)¶
(習一出於軍容今幸天子為擇賢侯此人人思治之時/也崇教本以厚民風乃卜新宫莘莘濟濟化行風驅家)¶
(慕恭儉戸知敬譲父誨其子兄規其弟不遊學堂與撻/市同由是縻勇爵戴鶡冠者往往弭雄姿而觀習禮矜)¶
(甲胄者知根於忠信服縵胡者不敢侮縫掖/教化之移人也如置郵焉劉禹錫先聖廟碑)喻蒙篇(馮/伉)¶
(授醴泉令縣民多猾為著喻蒙十四篇大略指明/忠孝仁義勸學務農毎鄉給一卷俾其傳習舊史)夫子¶
之門以文學爲下科(何哉盖天之付與於君子小人無/常分惟能者得之故號一藝自中)¶
(智已還恃以取敗者有之朋姦飾僞者有之/怨望訕國者有之若君子則不然文藝序)周人之養¶
國老始闢西膠漢氏之召諸生初開太學辟雍所以行¶
<pb:KR3k0008_WYG_086-3a>¶
其禮泮宫所以班其政(其文德有如此者/楊炯少姨廟碑)採摭軒昊牢¶
籠虞夏(闢孔子之學堂敷一代之風雅/以王者之文教也李庾西都賦)¶
　　　文行(二/)¶
白子以四教文行忠信孔子曰敏而好學不恥下問是¶
以謂之文也　君子博學於文　文質彬彬然後君子¶
　汝爲君子儒　澡身浴德　門傳素風　身服儒行¶
　修身慎行　飾躬　君子懿文德　美秀而文(子太/叔)¶
文而有禮(晉公子/重耳)孔朝廷許其勝流(張九齡傳雖以直/道黜不戚戚嬰望)¶
<pb:KR3k0008_WYG_086-3b>¶
(惟文史自娛朝/廷許其勝流)文行知名(五代史趙光逢在唐以文/行知名故時人謂玉界尺)聲¶
華行實光映儒林(韓薦/張籍)文行先生(元魯山/謚李華)凡學者所以¶
學爲忠與孝也(諸生有久不省親親者乎明日謁城還養/者二十輩有三年年不歸侍者斥之簡孝)¶
(秀德行者升/堂上陽城傳)以文雅稱(唐甄/濟)以詞華著名(姚元崇耽玩/墳史以詞華)¶
(著/名)君子自能以功業行實光明于時(亦不一於立言而/垂不腐文藝序)¶
世稱白傅文行比造化之功(陶榖白公/影堂記)有文行之美(柳/文)¶
(其次有文行之美積能累勞不由乎舉/甲乙厯科第登乎表著之列顯其名焉)士之求售於有¶
司(或以文進或以行達者稱之不患無成足下之文左/馮翊崔公先唱之矣秉筆之徒由是増敬足下之行)¶
<pb:KR3k0008_WYG_086-4a>¶
(汝南周潁客又先唱之矣縫掖之列亦以加慕/夫如是致隆隆之譽不乆矣又何戚焉柳文)出羣之¶
材(有沈杞張苰尉遲汾李紳張後餘李/翊或文或行皆出羣之材也韓文)文行知名(五代/張文)¶
(蔚初以文/行知名)¶
　　　文辭(三/)¶
白文囿(辭/林)君子避文士之筆端　小子狂簡斐然成章¶
　鄒衍雕龍之文　童子雕蟲篆刻而壯夫不爲(揚/子)揚¶
雄鳯藻(甘泉賦成/夢吐白鳯)掞天凌雲(司馬/相如)擲地振玉(孫興公賦/成其友人)¶
(曰試擲地/必作金聲)羅含吞鳥(夢吞五色鳥/後有文章)麗藻(摛/藻)游夏之文(文/學)¶
<pb:KR3k0008_WYG_086-4b>¶
(子游/子夏)仲尼曰言以足志文以足言言之無文行之不遠¶
　握靈虵之珠(抱荆山/之玉)其辭文　其言曲而中　出言¶
有章　文辭以行禮　子朝干景王之命文辭何爲¶
辭之輯矣何以文爲　遲速(漢枚臯爲文疾受詔立成/相如為文遲故所作少也)¶
閣筆(魏王粲才髙鍾繇王/朗等閣筆不敢措手)五藏(桓譚子曰揚子雲甘泉/賦成夢吐五藏出在地)¶
宿構(王粲舉筆成文/時人以為宿構)兩都賦理勝其辭三都賦文過其¶
意(陸逵三都/賦序云)患才多(陸機文才秀逸張華謂曰人/為文患才少子為文患才多)焚筆¶
硯(陸雲與兄機書曰有君/苗見兄文欲焚筆硯)孔博學善文章(吳通𤣥與弟/通微皆博學)¶
<pb:KR3k0008_WYG_086-5a>¶
(善文/章)勁迅有體要(李栖筠為文章/勁迅有體要)燕許大手筆(蘇頲自/景龍後)¶
(與張説以文章顯稱望略等故時號燕許大手筆帝愛/其文曰卿所為詔令别録副本書臣某撰朕當留中後)¶
(遂為/故事)爲文華婉(崔融為文華婉當時未有輩/者朝廷大筆多毎勅委之)援筆成文¶
(李白援/筆成文)即府置文學館(濮恭王泰改王魏帝以泰好士/善屬文詔即府置文學館得自)¶
(引學/士)屬辭雄蔚(宗室漢少事韓愈/通古學屬辭雄蔚)溫李(温庭筠少敏悟/工為辭章與李)¶
(商隠皆有/名號温李)文章婉縟(虞世南文章婉縟慕僕射徐/陵陵自以類己由是有名)于休¶
烈(善文/章)詞章峭麗(龐嚴詞/章峭麗)裴矩(有文/藻)蕭瑀(善屬/文)治世華¶
采(令狐德棻賛曰德棻/之辭章治世華采)夜直論文章(杜正倫工屬文嘗/與中書舎人董思)¶
<pb:KR3k0008_WYG_086-5b>¶
(恭夜直論文章思恭歸謂人曰/與杜公評文今日覺吾文頓進)今復得子(白居易工文/章未冠謁顧)¶
(况况吳人恃才少所推可見其文自/失曰吾謂斯文遂絶今復得子矣)精切(居易於文/章精切)居¶
易贊曰(杜救謂纎艶不逞非莊士雅人所為流傳人間/子父女母父口教授淫言媟語入人肌骨不可)¶
(去盖救所失/不得不云)有所屬綴人多傳諷(李嶠富才思有所/屬綴人多傳諷)雄¶
深雅健(柳宗元韓愈評其文曰雄深雅/健似司馬子長崔蔡不足多也)穿天心出月脇¶
(皇甫湜顧况集序逸歌長句駿發蹈厲/往往若穿天心出月脇意外驚人語)索所爲文章上¶
寳劒篇(郭震武后既與言竒之索所/為文章上寶劒篇后覽嘉歎)李嶠(為鳯閣舎人/文冊大號令)¶
(多主/為之)身老而才之壯齒宿而意之新(李百藥帝嘗與皆/賦帝京篇歎其工)¶
<pb:KR3k0008_WYG_086-6a>¶
(手詔曰卿何身老而才/之壯齒宿而意之新乎)方晉二陸(虞世基辭章清勁過/世南而贍博不及也)¶
(俱名重當時故/議者方晉二陸)搜章擿句(段秀實舉明經其友易之秀/實曰搜章擿句不足以立功)¶
(乃棄/去)長於應用(常衮文采贍/蔚長於應用)詆誚蕪猥(張鷟屬文下筆/輙成浮艶少理)¶
(致其論著率詆誚蕪猥然/盛行一時晚進莫不傳記)新羅日本出金購文(又張鷟/新羅日)¶
(本使至必出/金寳購其文)藻翰豪邁(趙/㳙)屬思精壯(張説為文屬思精/壯長於碑誌世所)¶
(不/逮)韓愈(至于論述陛下功德與詩書相表裏作為歌詩/薦之郊廟紀太山之封鏤白玉之牒鋪張對天)¶
(之宏休揚厲無前之偉績編于詩書/之策而無愧措于天地之間而無𧇊)深探本元卓然樹¶
立成一家言(韓愈每言文章自漢司馬相如太史公劉/向揚雄後作者不世出故愈深探本元卓)¶
<pb:KR3k0008_WYG_086-6b>¶
(然樹立成/一家言)以文害事(髙錯文宗曰諸鎮表奏太浮華宜/責掌書記以誡流宕李石曰古人)¶
(因事為文今人以文害/事懲弊抑未誠如聖訓)屬辭贍敏不爲竒澁(封敖屬辭/贍敏不爲)¶
(竒澁語切/而理勝)聯珠集(竇羣兄常平弟庠鞏皆爲郎工詞章/爲聯珠集行於時義取昆弟若五星)¶
(然/)敏速若注射然(陸扆進中書舎人扆工属辭敏速若/注射然一時書命同僚自以爲不及)¶
(昭宗優/遇之)以文章自髙(鄭仁表以/文章自髙)稱其文則皆汗漫輝煌¶
呼噏隂陽轇轕三光陶鎔帝皇(柳宗元/荅問)清文動哀玉(杜/甫)¶
(酬薛/文詩)短篇隻字(杜甫封西嶽賦序白頭之後竒以短/篇隻字遂曽聞徹宸極一動人主)士¶
大夫掉鞅於文囿(柳宗/元序)秉翰執簡敗北而歸不可言乎¶
<pb:KR3k0008_WYG_086-7a>¶
文(柳宗/元文)落筆生綺繡(李白/詩)雄之遣言措意頗短局滯澁¶
不若退之猖狂恣睢肆意有所作(柳宗元答/韋珩書)世南五絶¶
(虞世南帝毎稱其/五絶四曰文詞)後出詞人之冠(張九齡張説爲宰相/親重之與通譜系嘗)¶
(曰後出詞/人之冠也)獻復明堂九鼎(李泌天寳中詣闕/獻復明堂九鼎議)作者伏其¶
簡拔(柳渾母兄識知名士也工文章與蕭頴士元德秀/劉迅相上下而識練理創端往往詣極雖趣尚非)¶
(博然當時作者伏其簡拔渾/亦善属文但沈思不逮於識)文藻雄蔚(楊炎文/藻雄蔚)藻翰精¶
富(吕温藻翰精富/一時流輩推尚)倣離騷數十篇(柳宗元爲文章卓偉/精緻一時流輩推尚)¶
(既竄斥地又荒癘其堙厄感鬱一寓/諸文倣離騷數十篇讀者咸悲惻)不立藁(張廵爲文/章不立藁)¶
<pb:KR3k0008_WYG_086-7b>¶
鳯閣舎人様(徐堅属文典厚楊再思/毎目爲鳯閣舎人様)孫孔(孔紹安與孫/萬壽皆以文)¶
(辭稱時/爲孫孔)屈宋衙官(杜審言嘗語人曰吾文/章當得屈宋作衙官)評文(王勃傳/它日崔)¶
(融與張説評勃等文曰勃文章宏放非常人所及炯照/隣可以企之説曰不然盈川文如懸河酌之不竭優於)¶
(盧而不減王恥居後/信然愧在前謙也)胡楚賔(属文敏甚必酒/中然後下筆)屬文竒詭¶
(閻朝隠性滑稽屬文/竒詭爲武后所賞)北京三傑(尹元凱爲右補闕時义/有富嘉謨吳少微皆知)¶
(名嘉謨累轉晉陽尉少微亦尉晉陽尤相友善有魏谷/倚者爲太原主簿並負文辭時稱北京三傑天下文章)¶
(尚徐庾浮俚不正獨嘉謨少微本經/術雅厚雄邁人爭慕之號吳富體)元氣(李義山平淮/西碑公之斯)¶
(文如元氣先時/已入人肝脾)平生千萬篇金薤垂琳琅仙官勅六丁¶
<pb:KR3k0008_WYG_086-8a>¶
雷電下取將(韓愈酬/張籍)朝夕歌謡使成文章(柳宗元與蕭/俛書朝夕歌)¶
(謡使成文章庶木鐸者采取/獻之法官増聖唐大雅之什)文陣雄師(開元遺事張九/齡覽蘇頲文卷)¶
(曰蘇生俊贍無敵/當爲文陣之雄師)筆參於造化(李白與韓/荆州書)劉憲(遷太子/詹事𤣥)¶
(宗在東宮雅意墳史憲啓曰殿下位副君有/絶人之才非以尋擿章句要通大意而已)中使臨問¶
索所爲文章(李邕始邕早有名既入朝中/使臨問索所爲文章且進上)公卿愛之交¶
譽(陸據神㝢警邁善物理年三十/始到京師公卿愛其文交譽之)著弔古戰塲文(李華/文辭)¶
(綿麗少宏傑氣蕭頴士徤爽自肆時謂不及穎士而華/自疑過之因著弔古戰塲文極思研確已成汙爲故書)¶
(雜置梵書之間它日與頴士讀之稱工華問今誰/可及穎士曰君加精思便能至矣華愕然而服)抉精¶
<pb:KR3k0008_WYG_086-8b>¶
剔華(孫樵書立言必竒摭意必/深抉精剔華期到聖人)指擿疵短(顔師古字籀/薛道衡爲襄)¶
(州總管與之推舊佳其才/每作文章令指擿疵短)其文浮靡(張昌齡舉進士與/王公治齊名爲考)¶
(功貟外郎王師旦所絀太宗問其故荅曰昌齡等華而/少實其文浮靡非令器也取之則後生勸慕亂陛下風)¶
(雅帝/然之)平龜兹露布(爲崑山道記室平龜/兹露布爲時所稱上)滕王閣序(王勃/道出)¶
(鍾陵九月九日都督大宴滕王閣宿命其壻作序以夸/客因出紙筆徧請客莫敢當至勃汎然不辭都督怒起)¶
(更衣遣吏伺其文輒報語益竒乃/矍然曰天才也請遂成文極歡罷)五王出閤冊(兄勮長/壽中爲)¶
(鳯閣舎人壽春等五王出閤有司具儀志載冊文羣臣/已在乃悟其闕宰相失色勮召五吏執筆分占其辭粲)¶
(然皆畢人/人嗟服)奏樂屬文(李翰爲文精密而思遲常從令皇/甫曾求音樂思涸則奏之神逸乃)¶
<pb:KR3k0008_WYG_086-9a>¶
(属/文)李觀(属文不旁㳂前人時謂與韓愈相上下及觀少/天而愈後文益工議者以觀文未極愈老不休)¶
(故卒擅名陸希聲以為觀尚辭故辭勝理愈尚質故理/勝辭雖愈窮老不能加觀之辭觀後愈死亦不能逮愈)¶
(之質/云)用思精緻(崔元翰用思精緻/馳騁班固蔡邕間)肅清宫禁祗奉寢園¶
鍾簴不移廟貌如故(于公異李晟表為招討府掌書記/朱泚平露布於德宗曰臣既肅清)¶
(宫禁祗奉寢園鍾簴不移廟貌如故帝覽泣/下曰誰爲之辭或以公異對帝咨嗟一再)文章李益¶
(李益時又有太子庶子李益同/在朝故世言文章李益以辨云)回復明辯(歐陽詹其文/章切深回復)¶
(明/辯)絶去翰墨畦逕(李賀辭尚竒詭所得皆驚邁絶/去翰墨畦逕當時人無能效者)號三¶
十六體(李商隠初爲文瑰邁竒古及在令狐楚府楚本/工草奏因授其學商隠儷偶長短而繁縟過之)¶
<pb:KR3k0008_WYG_086-9b>¶
(時温庭筠段成式俱用/是相夸號三十六體)張説論文(開元中張説與徐堅/論近世文章曰李嶠)¶
(崔融薛稷宋之問之文如良金美玉無施不可富嘉謨/如孤峰絶岸壁立萬仞濃雲鬱興震雷俱發誠可畏也)¶
(若施於廊廟駭矣閻朝隠如麗服靚粧燕歌趙舞觀者/忘疲若類之風雅則罪人矣韓休之文如太羮𤣥酒有)¶
(典則薄滋味許景先如豐肌膩理雖穠華可愛而乏風/骨張九齡如輕縑素練實濟時用而窘邊幅王翰如瓊)¶
(杯玉斚雖爛然可珍而/多玷缺堅謂篤論云)以多爲富(五代和凝爲文章以/多爲富有集百餘卷)¶
(嘗自鏤板以行于/世識者多非之)筆端膚寸膏潤天下(嗚呼咫尺之管/文敏者執而運)¶
(之所如皆合在藩聳萬夫之觀望立朝賁羣類之頰舌/居内成大政之風霆導畎澮於章奏鼓洪瀾於訓誥筆)¶
(端膚寸膏潤天下文章之/用極其致也劉禹錫集)如非煙祥風縁飾萬物(同上/令狐)¶
<pb:KR3k0008_WYG_086-10a>¶
(集紀起文章而陟大位丹青景化焜燿藩方如非煙祥/風縁飾萬物而與令名相終始者有唐文臣令狐公實)¶
(當/之)如繁星麗天(同上栁宗元集紀初貞元中上方嚮文/章昭回之光下飾萬物天下文士爭執)¶
(所長與時而奮粲然如繁星麗天而/芒寒色正人望而敬者五行而已)如搏翠屏浮層瀾¶
(同上董集記得董生之詞杳如搏翠屏浮層瀾視聴所/遇非風塵間物亦猶明金翠羽得于遐裔雖欲勿寳可)¶
(乎/)文章自娛戲金石日擊撞(韓愈詩文章自娛戲金石/日擊撞龍文百斛鼎筆力)¶
(可獨/扛)正聲諧韶濩勁氣沮金石(韓愈上于相公書文章/言語與事相侔變化若)¶
(雷霆浩汗若江漢正聲/諧韶濩勁氣沮金石)取青嫓白(柳宗元讀毛頴傳世/之模擬竄切取青嫓)¶
(白肥皮厚肉柔筋脆骨而以爲/之辭者其讀之也其大笑固宜)詞源倒流三峽水筆陣¶
<pb:KR3k0008_WYG_086-10b>¶
獨掃千人軍(杜甫醉/歌行)玉珮瓊琚大放厥辭(韓祭/栁文)揺毫擲¶
簡(韓愈詩朝爲百賦猶鬱怒暮作千詩轉遒/緊搖毫擲簡自不供頃刻青紅浮海蜃)龍鸞炳文¶
章(李白詩裴生覽千/古龍鸞炳文章)文場元帥(明皇謂張九齡/真文場元帥也)作者之¶
表(權德輿荅楊湖南書黄鍾大玉慶霄天籟竒采/正聲鏗鏘照燭真可謂作者之表方駕古人)抉摘¶
芻蕪(文辭/元稹)李白之文清雄犇放(李白上裴長史書前此/郡督馬公許爲竒才因)¶
(謂長史李京之曰諸人之文猶山無烟霞春無/草樹李白之文清雄犇放名章俊語絡繹間起)髙摘屈¶
宋艷濃薫班馬香(杜牧寄小姪詩髙摘屈宋艷濃薰/班馬香李杜泛浩浩韓栁摩蒼蒼)蒙¶
金以砂錮玉以璞(文粹孫樵與賈秀才書物之精華天/地所秘惜故蒙金以砂錮玉以璞珊)¶
<pb:KR3k0008_WYG_086-11a>¶
(瑚之叢必茂重溟夜光之/珍以頷驪龍文章亦然)時世之文多偶對(文粹裴度/寄李翶書)¶
(常以時世之文多偶對儷句屬綴風雲羈束聲韻爲文/之病甚矣故以雄詞逺致一以矯之則是以文字爲意)¶
(也/)猶路鼗出于土鼓(文粹獨孤及皇甫冉文集序縁情/綺靡之功至是乃備雖去雅寖遠)¶
(其麗有過於古者猶路鼗/出于土鼓篆籀生于鳥跡)文章之道不殊(文粹張説上/官昭容文集)¶
(引漢稱班媛晉譽古/嬪文章之道不殊)學既慙于刻鵠文有愧于雕蟲(一/品)¶
(集道眞/容讚)良史才(沈既濟撰枕中記韓愈/撰毛頴傳良史才也)與諸人異當令¶
後代作法(制命勅書皆出自公手筆不停綴思無所讓/帝嘗謂曰朕每見卿文章與諸人尤異當令)¶
(後代作法韓/休蘇頲集序)文章當如千兵萬馬風恬雲霽寂無人聲¶
<pb:KR3k0008_WYG_086-11b>¶
(文粹李德/裕文章論)詭然而蛟龍翔蔚然而虎鳳躍鏘然而韶鈞¶
發(李漢韓/文序)和平之音淡薄愁思之聲要妙(韓文和平之/音淡薄愁思)¶
(之聲要妙懽愉之辭/難工愁苦之言易好)奴僕命騷(杜牧李賀集序逺去筆/墨畦逕使目未少加以)¶
(理奴僕命/騷可也)光熖萬丈(韓愈詩李杜文章/在光熖萬丈長)文者貫道之器¶
(韓文/序)請日試萬言倚馬可待(李白與/韓荆州)文理貴中(南部新/書李德)¶
(裕鎮浙西劉三復在幕一旦令草謝御書表謂之/曰立成也三復曰文理貴中不貴其速公以爲然)澁體¶
(朝野僉載唐徐彦伯爲文多變易求新以鳯閣爲鷗閣/以龍門爲虬户以金谷爲銑溪以玉山爲瓊嶽以芻狗)¶
(爲卉犬以竹馬爲篠驂以月兎爲魄兎/以風牛爲飈犢後進效之謂之澁體也)罷櫛綴文(北夢/𤨏言)¶
<pb:KR3k0008_WYG_086-12a>¶
(温庭筠理髮思/來即罷櫛綴文)文章風尚(國史補元和之後文章則學/竒於韓愈學澁於樊宗師歌)¶
(行則學放於張籍詩則學淺於白居易學矯激於孟郊/大抵天寳之風尚黨大厯之風尚浮貞元之風尚蕩元)¶
(和之風/尚恡)王迹熄而詩亡離騷作而文辭之士興(唐史藝/文志王)¶
(迹熄而詩亡離騷作而文辭之士興歴代盛衰文/章與時髙下然其變態百出不可窮極何其多也)精深¶
閎博各盡其術(同上六經之道簡嚴易直而天人備故/其愈乆而益明其餘作者衆矣質之聖)¶
(人或離或合然其精深閎博各盡其術而怪竒偉麗往/往震發於其間此其所以使好竒博愛者不能忘也)¶
以六經之文爲諸儒倡(唐史贊貞元元和間遂以為六/經之文為諸儒倡障隄末流反)¶
(刓以樸剗偽以真然愈之才自視/司馬遷揚雄至班固以下不論也)當其所得粹然一出¶
<pb:KR3k0008_WYG_086-12b>¶
於正(同上刋落陳言横騖别驅汪洋大肆要之無牴牾/聖人者其道盖自比孟軻以荀況楊雄為未醇寧)¶
(不信/然)唐有天下三百年文章無慮三變(唐史文藝序唐/有天下三百年)¶
(文章無慮三變髙祖太宗大難始夷㳂江左餘風絺句/繪章揣合低昻故王楊爲之伯𤣥宗好經術羣臣稍厭)¶
(彫琢索理致崇雅黜浮氣益雄渾則燕許擅其宗大厯/眞元間美才輩出嚅嚌道真涵泳聖涯於是韓愈唱之)¶
(柳宗元李翶皇甫湜等和/之排逐百家法度森嚴)若侍從酬奉則李嶠宋之問¶
沈佺期王維(制冊則常衮楊炎陸贄權德輿王仲舒李錫/德裕言詩則杜甫李白元稹白居易劉禹)¶
(譎怪則李賀/杜牧李商隠)上水船(摭言朱梁時姚洎爲學士一日梁/祖問及裴延裕曰頗知其人思敏)¶
(洎曰向在翰林號下水船帝/曰卿便是上水船洎甚慙)揮翰綺繡揚篇什若有神¶
<pb:KR3k0008_WYG_086-13a>¶
(杜甫贈汝/陽王班詩)聲華當健筆灑落富清製(杜甫贈李/祕書詩)錦繡心¶
(樂史李白集序白之從弟令問常目白曰/兄心肝五藏皆錦繡邪不然何開口成文)今之言士者¶
先文章文章者士之末也(栁宗元與楊京兆書今之言/士者先文章文章者士之末)¶
(也然立言存乎其中即末而操其本可十七八未易忽/也自古文士之多莫如今今之後生為文希屈馬者可)¶
(得數人希王褒劉向之徒者又可得十人至陸機潘岳/之比累累相望若皆為之不已則文章之大盛古未有)¶
(也/)鏗鏘陶冶(同上自貶官來無事讀百家書上下馳騁/乃少得知文章利病去年吳武陵來美其)¶
(齒少才氣壯健可以比興西漢之文章日與之言因爲/之出十數篇書庶幾鏗鏘陶冶時時得見古人情狀彼)¶
(古人亦人耳/夫何逺哉)爲文以神志爲主(同上爲文以神志為主/自遭責逐繼以大故荒)¶
<pb:KR3k0008_WYG_086-13b>¶
(亂耗竭又常積/憂恐神志少矣)引筆行墨(栁文吾雖少為文不能自雕/琢引筆行墨快意累累意盡)¶
(便至亦何/所師法)文者以明道(栁文少為文章以辭為工及長/乃知文者以明道固不茍為炳)¶
(炳烺烺矜采色夸/聲音而以為能也)發於羇旅(韓愈荆潭詩序文章之/作常發於羇旅草野)争¶
裂綺繡牙攀日月(栁宗元荅友人求文章書且自孔氏/以來兹道大闡家修人勵刓精竭慮)¶
(者幾千年矣其間耗廢簡牘役用心神者其可數乎登/文章之籙波及後代越不過數十人耳其餘誰不欲争)¶
(裂綺繡牙攀日月髙視於萬物之中雄峙於百代之下/乎率皆縱誕而不克躑躅而不進力䠞思窮吞志而没)¶
(故曰得/之為難)具筆札拂縑緗(栁宗元啓專當具筆札拂/縑緗贊楊大功垂之不朽)文章¶
有六説(李翺天下之語文章有六説焉其尚異者則曰/文章辭句竒險而已其好理者則曰文章叙意)¶
<pb:KR3k0008_WYG_086-14a>¶
(茍通而已其溺於時者則曰文章必當對其病於是者/則曰文章不對其愛難者則曰文章宜深不當易其變)¶
(易者則曰文章/宜通不當難也)昔人有見小人之違道者恥與之同形¶
貌共衣服(遂思倒置眉目反易冠帶以異也不知其倒/之反之非也雖失於小亦異於君子矣故文)¶
(之異在氣格之髙下思致之淺深不在磔裂章句隳廢/聲韻也人之異在風神之清濁心志之通塞不在于倒)¶
(置眉目反易冠帶/也裴度寄李翶)為文以意爲主以氣爲輔以辭彩章¶
句爲之兵衞未有主彊盛而輔不飄逸者兵衞不華赫¶
而莊整者髙下圓折(步驟隨主所指如鳥隨鳯魚隨龍/師衆隨湯武騰天潛泉横裂天下)¶
(無不如意/杜牧書)太公遇文王贊(王勃之先文中子見勃弄筆/曰爾為文乎曰然因與題太)¶
<pb:KR3k0008_WYG_086-14b>¶
(公遇文王贊曰姬昌好德吕望潛華城闕匪近風雲尚/賖漁磯倚石釣浦横沙路幽山谷溪深㟁斜豹韜攘惡)¶
(龍鈴辟邪雖逢切近猶待/安車君王握手何其晚耶)連昌宫詞(唐荆南崔潭峻㱕/朝出元稹連昌宫)¶
(詞奏御穆宗大悦問稹安在曰今為/南宫散郎即日轉祠部郎中知制誥)樂天之長爲多(大/凡)¶
(人之文各有所長樂天之長可以為多矣夫以諷諭之/詩長於激閒適之詩長於遣感傷之詩長於切五字律)¶
(詩百言而上長於贍三字七字百言而下長於情賦贊/箴戒之類長於當碑記叙事制詔長於實啓奏表狀長)¶
(於眞書檄詞策剖判長於盡揔/而言之不亦多乎哉元稹序)排終拉賈(韓休蘇頲文/集序豈特排)¶
(終拉賈為王/超陳而已)韋處厚(公未為近臣已前所著讃論記述/銘誌皆文士之辭也以才麗為主)¶
(自入為學士至宰相以往所執筆皆經綸制置財成潤/色之辭也以識度為宗觀其發徳音福生人霈然如時)¶
<pb:KR3k0008_WYG_086-15a>¶
(雨褒元老諭功臣穆然如景風命相之冊和而莊命將/之誥昭而毅薦賢能其氣似孔文舉論經學其博似劉)¶
(子駿發十難以摧言利者/其辯似管夷吾劉禹錫序)蹇亢以門望自負(嘗矜其文/謂過李百)¶
(藥議者不許/崔信明傳)孟詩韓筆(韓愈能古文孟郊長於/五言時號孟詩韓筆)獺祭魚¶
(談苑李商隠為文多檢閲/書冊左右鱗次號獺祭魚)沉浸醲郁含英咀華(韓愈進/學解沉)¶
(浸醲郁含英咀華作為文章其書滿家上規姚姒渾渾/無涯周誥殷盤佶屈聱牙春秋謹嚴左氏浮誇易竒而)¶
(法詩正而葩下逮莊騷太史所録子雲相如同/工異曲先生之於文可謂閎其中而肆其外矣)創意造¶
言皆不相師(唐文粹李翺書創意造言皆不相師故其/讀春秋也如未嘗有詩其讀易也如未嘗)¶
(有書其讀屈原莊周也如未嘗有六經故義深則意遠/意遠則理辯理辯則氣厚氣厚則詞盛詞盛則文工)¶
<pb:KR3k0008_WYG_086-15b>¶
撑霆裂月(司空圖與王駕評詩書吾適又自編一鳴集/且撑霆裂月劼作者之肝脾亦當吾言之無)¶
(怍/也)崇巖峭壁(雞跖集李賀文體如崇巖峭/壁萬仞崛起時人多效之)¶
　　　述作(四/)¶
白作述之謂聖明　孔子述而不作　吾黨小子狂簡¶
斐然成章不知所以裁之　論譔(銘老論譔其/先祖之德)法言¶
訓纂　反騷(揚雄好古樂道欲窮文章成名於後以經/莫大於論語作法言史篇莫善於蒼頡作)¶
(訓纂以箴莫善於虞箴賦莫大於離騷反而廣之/辭莫反於相如作四賦用心於内不求於外者也)採摭¶
羣言　晉著作郎周左右史之任也　竊名(向秀於莊/子舊注外)¶
<pb:KR3k0008_WYG_086-16a>¶
(為解義妙析音致大暢𤣥風惟秋水至樂二篇未竟而/卒秀子㓜其義零落有郭象者見秀義不傳於世遂竊)¶
(以為己注其二篇定㸃文句而/已秀本後出故今有向郭二注)刪定(楊終字子山為校/書郎受詔刪定太)¶
(史公書為/十餘萬言)為業(班固字孟堅典校書篤志於/儒以著述為業具詩門注)小子何述¶
　　　詩(五/)¶
白詩者志之所之也在心爲志發言爲詩　六義(詩有/六義)¶
五言(李陵/始作)詩人之賦麗以則　詩縁情而綺靡　建安¶
之風格　禮曰志之所至詩亦至焉　篇章之囿　清¶
辭　麗則　綺合　四言(韋孟/始作)六言(谷永/始作)九言(髙貴/鄉公)七¶
<pb:KR3k0008_WYG_086-16b>¶
言(漢武/柏梁)三言(夏矦/湛)孔元和體(元稹尤長於詩與白居易/名相埒天下傳諷號元和)¶
(體往往播樂府穆宗在東京妃嬪/近習皆誦之宫中呼元才子云)蘭亭絶唱(在越時辟/竇鞏鞏天)¶
(才工為詩與之酬和故鏡湖秦/望之竒益傳時號蘭亭絶唱上)譏切世敝(鮑防於詩尤/工有所感發)¶
(以譏切世敝/當時稱之)得江山助(張説謫岳州而詩益/悽惋人謂得江山助)歇後體(鄭/綮)¶
(大順後王政微綮每以詩謡託諷中人有誦之天子前/者昭宗意其有所藴未盡綮本善詩其語多俳諧故使)¶
(落調世共號/鄭五歇後體)楊收(十嵗善属文所賦輙就吳人號神童/里人多造門觀詩至壓敗其藩收嘲)¶
(之曰爾非羸角者奚用/觸吾藩切當率類此)神物護持(劉禹錫素善詩晚節/尤精與白居易酬復)¶
(頗多居易以詩自名著甞推為詩/豪又言其詩在處因有神物護持)注想待元老(裴度拜/中書令)¶
<pb:KR3k0008_WYG_086-17a>¶
(上已宴曲江度不赴帝賜曰注想待元老識君恨不早/我家柱石衰憂來學丘禱朕集中欲見公詩故云此異)¶
(日可進使者及門而度薨/帝聞震悼以詩置靈几)思苦竒澁(孟郊為詩有理致/最為韓愈所稱然)¶
(思苦竒澁李觀亦論其詩曰髙/處在古無上平處下顧二謝)長於樂府(張籍為詩長/於樂府多警)¶
(句/)爲月蝕詩(盧仝嘗為月蝕詩以譏切元和逆黨愈/稱其工時又有賈島劉义皆韓門弟子)苦¶
唫雖逢值公卿貴人皆不之覺(賈島初為浮屠名元本/洛陽令禁僧午後不得)¶
(出島為詩自傷愈憐之因教其為文遂去浮屠舉進士/當其苦唫雖逢值公卿貴人皆不之覺也一日見京兆)¶
(尹跨驢不避謼/詰之久乃得釋)氷柱雪車(劉又能為歌詩嘗穿屣破衣/聞愈接天下士步歸之作氷)¶
(柱雪車二詩出/盧仝孟郊右)歌詩最善(崔咸游終南山乗月吟嘯至/感慨泣下詩文中歌詩最善)¶
<pb:KR3k0008_WYG_086-17b>¶
送西江詩(馮定詔開元霓裳羽衣曲參以雲韶肄于庭/定部諸工立縣間端凝若植帝異之問學士)¶
(李珏珏以定對帝喜曰豈非能古章句者/邪親誦送西江詩召升殿賜禁中瑞錦)聯句命題殿¶
壁(栁公權文宗嘗召與聯句帝曰人皆苦炎熱我愛夏/日長公權属和曰薰風自南來殿閣生微凉他學士)¶
(亦属繼帝獨諷公權者以/為詞情皆切命題于殿壁)論詩工否(鄭覃進洪文館大/學士帝坐延英論)¶
(詩工否覃曰孔子所刪三百篇是已其非雅正者烏足/為天子道哉夫風大小雅皆下刺上之變非上化下為)¶
(之故王者采詩以考風俗得失若陳後主隋煬帝特能/詩之章解而不知王術故卒歸於亂章什諓諓願陛下)¶
(不取/也)號爲小杜(杜牧於詩情致豪邁人/號為小杜以别杜甫云)應聲成文婉切¶
而麗(栁公權從幸未央宫帝駐輦曰朕有一喜邊戍賜/衣久不時今中春而衣已就公權為數十言稱賀)¶
<pb:KR3k0008_WYG_086-18a>¶
(帝曰當賀我以詩宫人廹之公權應聲成文婉切而麗/詔令再賦復無停思天子甚悦曰子建七步爾乃三焉)¶
自寫以賜(宋璟為尚書右丞相而張説為左丞相源乾/曜為太子少傅同日拜有詔太官設饌太常)¶
(奏樂㑹百官尚書省東堂/帝賦三傑詩自寫以賜)哀吟泣下(李密去之淮陽鬱/鬱不得志哀吟泣)¶
(下人有吿太守趙/佗者佗捕之遁免)氣質自髙(髙適始為詩即工以氣質/自髙每一篇已好事者輙)¶
(傳/布)進詩七百言(韋渠牟遷秘書郎進詩七百/言未浹旬擢右補闕内供奉)作𤣥都觀¶
看花君子詩(劉禹錫召還宰相欲任南省郎而禹錫作/𤣥都觀看花君子詩語譏忿當路者不喜)¶
(出為播/州刺史)五言長城(秦系與劉長卿善以詩相贈荅權德/輿曰長卿自以為五言長城用偏師)¶
(攻之雖/老益壯)蔡允恭(工為詩仕隋歴起居舎人帝有所賦必/令諷誦遣教宮人允恭恥之數稱疾)¶
<pb:KR3k0008_WYG_086-18b>¶
李詩謝賦(謝偃時李百藥工詩而偃/善賦時人稱李詩謝賦)賦歡喜詩(杜審言/武后召)¶
(審言將用之問曰卿喜否審言/蹈舞后令賦歡喜詩嘆重其文)傷時撓弱情不忘君(杜/甫)¶
(為歌詩傷時撓弱情/不忘君人憐其忠云)詩史(元稹謂詩人以來未有如子/美者甫又善陳時事律切精)¶
(深至千言不少/衰世號詩史)當時歆慕(李適為學士凡天子燕㑹游/豫唯宰相及學士得從帝有)¶
(所感即賦詩學士皆/属和當時人所歆慕)繼雅頌體(孫逖入為集賢院修撰/時海内少事帝賜羣臣)¶
(十日一燕宰相蕭嵩㑹百官賦天成𤣥澤維南有山楊/之華三月英英有蘭和風嘉木等詩八篇繼雅頌體使)¶
(逖序所/以然)緖密思清(王昌齡工詩緒密而/思清時謂王江寜云)曲江詩太眞等¶
爲上(劉太真德宗九月詔羣臣宴曲江自為詩敕宰相/擇文人賡和李泌等請羣臣皆和帝自第之以太)¶
<pb:KR3k0008_WYG_086-19a>¶
(真李紓等為上鮑防于邵等次之/張滿等為下與擇者四十一人)施之圖繪(李益於詩/尤所長貞)¶
(元末名與宗人賀相埒毎一篇成樂工争以賂求取之/被歌聲供奉天子至征人早行等篇天下皆施之圖繪)¶
悉索家笥詩得五百篇(盧綸與吉中孚韓翃錢起司空/曙苗發崔峒耿緯夏矦審李端)¶
(皆能詩齊名號大厯十才子憲宗詔中書舎人張仲素/訪集遺文文宗尤愛其詩遣中人悉索家笥詩得五百)¶
(篇以/聞)集客賦詩(李端趙州人始郭曖尚昇平公主曖嘗/進官大集客端賦詩最工錢起曰素為)¶
(之請賦起姓端立獻一章又/工于前客乃服王賜帛百疋)微辭譏訕(薛逢收輔政逢/有詩微辭譏訕)¶
(收衘之復斥蓬/緜二州刺史)述古興亡(虞世南後帝為詩述古興亡/既而嘆曰鍾子期死伯牙不)¶
(復鼓琴朕此詩/將何所示邪)田家詩(五代馮道明宗問曰天下雖豐/百姓齊否道曰榖貴餓農榖賤)¶
<pb:KR3k0008_WYG_086-19b>¶
(傷農因誦文士聶夷中田家詩其言近/而易曉明宗顧左右録其詩常以自誦)離合詩(元萬頃/從李勣)¶
(征髙麗管書記勣命别將郭待封以舟師赴平壌馮師/本載糧繼之不及期欲報勣而恐為詩所得萬頃為作)¶
(離合詩遺勣勣怒曰軍機/匆遽何用詩為欲斬待封)帝問其詩(孟浩然帝問其詩/浩然再拜自誦所)¶
(為至不才明主棄之句帝曰卿不求/仕而朕未嘗弃卿奈何誣我因放還)多爲憂苦流寓之¶
思(五行志天寳後詩人多為憂苦/流寓之思及寄興于江湖僧寺)詩妖(五行志天寳中/有述士李遐周)¶
(於宜都觀院廡間為詩曰燕市人皆去函關馬不歸/人逢山下鬼環上繫羅衣而人皆不悟近詩妖也)¶
　　　賦(六/)¶
白賦者古詩之流也　升髙能賦者頌其所見　荀宋¶
<pb:KR3k0008_WYG_086-20a>¶
賈馬賦體物以瀏亮(選/)不歌而誦謂之賦(漢/書)紙貴(三都/賦成)¶
(人未之重左思以示張華華深稱/贊之兼作序豪貴競寫都下紙貴)孔上清暑賦(崔仁師/為中書)¶
(舎人帝幸翠微宫/上清暑賦以諷)海鷗賦(崔湜𤣥宗在東宫數至其第/申欵密湜隂附主時人危之)¶
(為寒毛門下客/獻海鷗賦以諷)幽征賦(崔液湜弟坐湜當流亡命/郢州作幽征賦以見意)南都¶
賦(滿州刺史徐彦/伯上辭致典縟)譏揣當世(韋承慶嘗謂人所以擾濁/浮躁本之於心乃著靈臺)¶
(賦譏揣/當世)岑文本理寃(父之象仕隋為邯鄲令坐為人訟/不得申文本年十四詣司𨽻理寃)¶
(哀暢無所詘衆屬目命作蓮/華賦文成合臺嗟賞遂得直)威鳯賦(長孫無忌帝思所/與共艱難賴無忌)¶
(以免作威/鳯賦以賜)獻賦自況(張九齡既戾帝㫖固内懼恐遂為/林甫所危因帝賜白羽扇乃獻賦)¶
<pb:KR3k0008_WYG_086-20b>¶
(自況其末曰茍効用之得所雖殺身而何忌又曰縱秋/氣之移奪終感恩於篋中帝雖優容然卒以右丞相罷)¶
宜付太史(許景先神龍初東都造服慈閣景先獻賦/李逈秀見其文歎曰是宜付太史同上)士¶
林一時傳布(楊茂孝嘗為華山賦示韓愈愈稱/之士林一時傳布李德裕尤咨賞)諷危(元/載)¶
(城中開南北二第室宇奢廣當時為冠近郊作觀榭帳/帟什器不徙而供膏腴别墅疆畛相望客有賦都盧尋)¶
(橦篇諷其危載/泣下而不知悟)賜懷昔賦申恩意(楊琮為上津令㑹天/下亂去官與秦王同)¶
(里居詔親王宰相一人入宴而琮/獨預太宗賜懷昔賦申以恩意)獻大明賦(李德裕臣/在先朝嘗)¶
(獻大明賦以/諷頗蒙嘉採)誦賦泣下(舒元輿先時裴度令狐楚鄭覃/皆為當路所軋致閒處至是悉)¶
(還髙秩元輿為牡丹賦一篇時稱其工/死後帝觀牡丹凭殿欄誦賦遂泣下)作思謹賦以刺¶
<pb:KR3k0008_WYG_086-21a>¶
時(劉知幾時吏横酷淫及善人知幾悼士無良而甘於/禍作思謹賦以刺時蘇味道李嶠見而歎曰陸機豪)¶
(士之/流乎)著閒居賦(楊瑒伯父志操頗剛簡未顯時著閒居/賦自託常曰得田十頃僮婢十人下有)¶
(兄弟布粟之資上可/供先公伏臘足矣)造語警拔(李程擢進士宏辭賦日/五色造語警拔士流推)¶
(之/)後來之英(徐浩張説稱其才見喜雨五/色鴿賦咨嗟曰後來之英也)蹇士賦(元德/秀善)¶
(文辭作/以自況)爲月賦(袁朗在陳為秘書郎後主聞其才詔為/月賦一篇洒然無留思後主曰謝莊不)¶
(得獨美/於前矣)奏賦三篇帝竒之(杜甫天寳十三載𤣥宗朝獻/太清宫饗廟及郊甫奏賦三)¶
(篇帝/竒之)述功德(劉允濟武后明堂成奏/賦述功德手詔褒答)詔獻辭賦(李邕起/為陳州)¶
(刺史帝封泰山還邕見/帝汴州詔獻辭賦帝悦)奏美人賦(吕向帝嵗遣使采擇/天下姝好内之後宫)¶
<pb:KR3k0008_WYG_086-21b>¶
(號花鳥使向因/奏美人賦以諷)賦土火爐(孫逖年十五見雍州長史崔/日用令賦土火爐援筆成篇)¶
(理趣不凡日用/駭歎遂與定交)景福之上靈光之下(李華初華作含元/殿賦成以示蕭頴)¶
(士頴士曰景福/之上靈光之下)謫九年(劉禹錫久落魄&KR0625;&KR0625;不自聊其/吐辭多諷託幽遠作問大鈞謫)¶
(九年等/賦數篇)和帝賦(陸扆帝嘗作賦詔學士皆和獨扆最先/就帝覽之歎曰貞元時陸贄吳通𤣥兄)¶
(弟善内庭文書後/無繼者今朕得之)猥稱賜敬德(許敬宗身為國史竄改/不平太宗賜長孫無忌)¶
(威鳯賦敬宗/猥稱賜敬德)八吟(撫言曰温庭筠敏於為文未嘗起草/燈燭下籠袖憑几每賦一韻一吟而)¶
(已故場中號/為温八吟)日出扶桑賦(五代桑維翰初舉進士主司/惡其姓以為桑䘮同音人有)¶
(勸其不必舉進士可以從他求仕者/維翰慨然乃著日出扶桑賦以見志)殿前作賦(聲摩空/李賀)¶
<pb:KR3k0008_WYG_086-22a>¶
西遊因獻長楊賦(李白/詩)時李百藥工詩而偃善賦(時人/稱李)¶
(詩謝賦/唐史)讀杜牧阿房賦(吳武陵太和初禮部侍郎崔郾/試進士東都公卿祖道長樂坡)¶
(武陵最後至謂郾曰君方為天子求竒材敢獻所益因/出袖中書搢笏為郾讀之乃杜牧所賦阿房宫辭既警)¶
(拔而武陵/音吐鴻暢)運源賦(扈載嘗次歴代有國廢興治亂之迹/為運源賦又因竹作碧鮮賦世宗稱)¶
(善/)詞人之賦(文粹歴代相因莫能適中故詩人之賦麗/以則詞人之賦麗以淫孫逖文公集序顔)¶
(真/卿)賦以陳事(李善注/文選)李程賦在(李程以日有五色賦登/第後試有舉人浩虚舟)¶
(卷中行此賦至末韻云浸晚水以芒動俯寒山而秀發/程乃笑曰李程賦且在瑞日何得言晚木秀發北夢𤨏)¶
(言/)惟皇戒得賦(謝偃大略言治忘亂安忘危逸忘勞得/忘失四者人主莫不然夏桀以珠臺為)¶
<pb:KR3k0008_WYG_086-22b>¶
(麗而不悟南巢之禍殷辛以/象箸為華而不知牧野之敗)塵影賦(偃為塵影賦/帝美其文)腹笥¶
(摭言吳子華為賦/一夕夢成於腹笥)錦繡堆(謝庭浩以詞賦著/名錦繡堆摭言)崢嶸甚(喬/彛)¶
(京兆府解試渥洼馬賦斯須而就其警句云四蹄曵練/翻澣海之驚瀾一噴生風下胡山之亂葉便欲首送京)¶
(兆尹曰彛崢嶸甚/乃以副解薦之)落筆中書堂(杜甫歌曰憶獻三賦蓬/萊宫自怪一日聲輝赫)¶
(集賢學士如堵墻/觀我落筆中書堂)朝爲百賦猶鬱怒(韓/文)激賞揺天筆承¶
恩賜御衣(李白詩漢帝長楊苑誇胡羽獵歸子雲叨侍/從獻賦有光輝激賞揺天筆承恩賜御衣逢)¶
(君奏明主他/日共翻飛)¶
　　　頌(七/)¶
<pb:KR3k0008_WYG_086-23a>¶
白頌者美盛德形容　頌者所以游揚德業褒讚成功¶
　吉甫有穆若之談(詩曰吉甫作/誦穆若清風)季子有至矣之歎(傳/曰)¶
(吳季札見歌/頌曰至矣哉)頌優游以彬蔚(選/)頌而無謟孔洛出寳圖¶
頌(崔融洛出寳/圖頌尤工)奏籍田三元頌(岑文本太宗既籍田又/元日朝羣臣文本奏籍)¶
(田三元頌二/篇文致華贍)封禪壇頌(張説東封還詔説撰封禪/壇頌刻之太山以誇成功)立頌¶
太學門(楊㻛奏有司帖試明經不質大義乃取年頭月/尾孤經絶句且令習春秋三家儀禮者纔十二)¶
(恐諸家廢無日遂著令/生徒為見立頌太學門)獻頌(元宗封太山劉晏/八嵗獻頌行在)李絳(是/時)¶
(盛興安國佛祠倖臣吐突承璀請立石紀聖德焉/營權華廣欲使絳為之頌將遺錢千萬絳上言)芝草¶
<pb:KR3k0008_WYG_086-23b>¶
嘉蓮二頌(袁朗陳後主復詔為芝/草嘉蓮二頌嘆賞尤厚)上釋奠頌(孔頴達上/釋奠頌)¶
獻嫡皇孫頌(庾抱為元德太子學士㑹嫡皇/孫生大宴坐中獻頌太子嗟賞)獻頌闕下¶
(張昌齡貞觀末翠/微宫成獻頌闕下)奉金帛請其文(李邕之文於碑頌是/所長人奉金帛請其)¶
(文前後所/受鉅萬計)辭類俳優(邕載事無大小必贊頌至於廣京/城為木偶耕人紫芝白兎之類皆)¶
(為頌以獻其辭/大抵類俳優)頌以褒述功美(李善文/選注)世咨其文(蘇頲/從封)¶
(泰山詔頌朝覲/壇世咨其文)¶
　　　論(八/)¶
白論則析理精微　論精微而朗暢(選/)孔忠孝論(許王/素節)¶
<pb:KR3k0008_WYG_086-24a>¶
(母被譛死出素節為申州刺史乾封初詔素/節病無入朝而實不病乃著忠孝論自明)斤漢馬后¶
(太宗皇后長孫氏為論斥漢馬后不能撿抑外家使與/政事乃戒其車馬之侈此謂開本源恤未事嘗誡守者)¶
徐彦伯著樞機論(始武后時大獄興王公卿士以語言/為酷吏所引死徙不可計徐彦伯乃)¶
(著樞機論/以為世戒)八卦論(蘇晉作八卦論吏部侍郎房潁叔秘/書少監王紹宗嘆曰後來之王粲也)¶
毁茶論(陸羽李季卿宣慰江南有薦羽者召之羽衣野/服挈具而入季卿不為禮羽愧之更著毁茶論)¶
著石論數千言(李昭德怗權果毅鄧注著石論數千言/述其專恣鳯閣舍人逢𢎞敏以聞后由)¶
(是惡/之)論以評議臧否(以當為宗李/善文選注)著論窮天人千春秘¶
麟閣(李白贈/參寥子)王子析道論微言破秋毫(李/白)干寳著論近¶
<pb:KR3k0008_WYG_086-24b>¶
乎王化根源(文粹李/華序)¶
　　銘(九/)¶
白銘則序事清潤(選/)銘博約而温潤(文/賦)禮曰君子之觀¶
銘也既美其所稱又美其所為(言美其人/為此銘也)孔銘朝覲碑¶
(崔融典東朝章疏武后幸嵩髙見融/銘嘆美之及已封即命銘朝覲碑)撰王承宗先銘(蕭/俛)¶
(嘗詔俛撰王承宗先銘俛奏承宗比不臣迷而後復臣/不忍稱道其先又辭成當有餉謝拒之則非朝廷撫納)¶
(意受之臣誼不/當取帝善而止)賜宸扆台衡二銘(馬燧斬李懷光降衆/猶萬六千還太原帝)¶
(賜宸扆台衡二銘以言君/臣相成之美勒石起義堂)試彞尊銘(崔渙起家亳州司/功參軍還調於是)¶
<pb:KR3k0008_WYG_086-25a>¶
(入判者千餘吏部侍郎嚴挺之試彞/尊銘謂曰子清廟器也故以題相命)讀者憐其志(李華/為元)¶
(德秀權臯銘稱道/深婉讀者憐其志)詠其形容有異于古(文粹李翺荅寺/僧書銘古多有)¶
(之湯之盤銘衞孔悝鼎銘秦始皇之嶧山銘蔡邕黄鉞/銘以紀功於黄鉞之上近代為銘大抵詠其形容有異)¶
(于古人之所為其作鍾銘則必詠其形與其音節與其/財用之多少鎔鑄之勤勞爾非為勒功德勸戒于世也)¶
銘以題勒示後(李善文/選主)功德卓異者所皆銘紀(權德輿/其文雅)¶
(正贍縟當時公卿矦王功德卓/異者所皆銘紀十常八九左傳)八佐在吳(銘雙闕於盤/石李白陁羅)¶
(尼幢/頌序)¶
　　　誄(十/)¶
<pb:KR3k0008_WYG_086-25b>¶
白美終則誄發　孔丘卒哀公誄曰哀哉尼父無自律¶
子貢曰生不能用死而誄之非禮也　誄纒緜而悽愴¶
(選/)魯莊公馬犇敗績縣賁父爲御曰是無勇也遂死圉¶
人浴馬有流矢在白肉(股間/也)公曰非其罪也遂誄之士¶
之有誄自此始也(誄其戰功/以為謚也)賤不誄貴㓜不誄長禮也¶
(誄累也累列當/時之行以作諡)唯天子稱天以誄之(以其無/尊故也)諸侯相誄¶
非禮也　追念勲勞孔誌行(君所居官為第三品宜得/諡于太常余懼州吏之逸)¶
(其辭也私為之誄以/誌其行吕衡州誄)是旌是吿永永不渝(故友咨懷累/行陳謨云云)¶
<pb:KR3k0008_WYG_086-26a>¶
(上/)追列遺懿(二三友人哀其行之不昭于世追列遺懿/求諸后土申薦嘉名實曰恭甫乃作誄虞)¶
(鳴鶴/誄上)誄行謀諡惟古之道(生而無位/歿有其號)爲誄志有孝恭慈¶
仁之誠(栁宗元吳/君集序)不能竄一字(文粹栁下季之妻誄其/夫門人不能竄一字雜)¶
(説陸/龜蒙)誄德銘功厥義有三(文粹元魯山墓碣凡與門生/吟慕遺風諡曰文行先生夫)¶
(誄德銘功厥義有三上以簡神明/中以鋪先烈下以聳示後人李華)德先生誄(或曰德先/生者奚氏)¶
(余曰南陽張姓維之其字也或曰與古誰倫余曰原思/宓不齊比也向使獲親聖人則鱗差耕雍也或曰何咎)¶
(而瞽余曰君子道消故仁賢窮或/曰夫如是得無誄之余誄之李華)犬必㗖肉(丁用晦芝/田録元魯)¶
(山誄元德秀退居安陸縣南獨處一室去家數十里值/大雨水漲七日不通餒死空室中書舎人盧載為之誄)¶
<pb:KR3k0008_WYG_086-26b>¶
(曰誰為府君犬必㗖肉誰為府僚/馬必食粟使我元君餒死空谷)牋誄任昉騁(杜甫張/九齡詩)¶
蘭陵先生誄(閻士/和著)¶
　¶
　¶
　¶
　¶
　¶
　白孔六帖卷八十六¶
