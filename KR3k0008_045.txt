# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.827501
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四十五
<pb:KR3k0008_WYG_045-1a>¶
欽定四庫全書¶
　白孔六帖卷四十五　　唐　白居易　原本¶
　　　　　　　　　　　宋　孔　傳　續撰¶
　　刑灋(一/)　　　　　灋令(二/)¶
　　寛刑(三/)　　　　　推斷獄(四/)¶
　　拷訊(五/)　　　　　欵辯(六/)¶
　　察獄(七/)　　　　　獄囚(八/)¶
　　放囚(九/)　　　　　恤囚(十/)¶
<pb:KR3k0008_WYG_045-1b>¶
　　濟活囚徒(十一/)　　錄囚(十二/)¶
　　無囚(十三/)¶
　　　刑灋(一/)¶
白防姦(閑/邪)國章斯抵(人命/所懸)禁暴　竹刑三尺　有常無¶
赦　速即爾刑　干國之紀　刑以秋冬　刑威　踰¶
閑(閑法/也)能刑(君子謂晉文公其能/刑矣三罪而人大服)以類震耀(爲刑罰威/獄使人畏)¶
(忌以類其震耀殺戮取/象雷電威也刑法志)申嚴百刑　凡制五刑必即天¶
論(制斷也必即天/論言與天意合)一成而不可變(變改/也)防淫(記君子刑/以防淫大)¶
<pb:KR3k0008_WYG_045-2a>¶
(爲之防人/猶踰之)而煩刑書(傳/)明啟刑書　丹筆(正刑/之筆)明慎(易/曰)¶
(君子以明愼用/刑而不留獄)明罰勑法　玉律　刑一人(史堯刑一/人而天下)¶
(大/服)四罪(舜四罪而/天下咸服)協大中之灋　列用中罰(列明也中/罰法之輕)¶
(重得中/也書)嚴斷刑罰以威其淫　勿宥勿辟(書殷人在辟/予曰辟汝惟)¶
(勿辟予曰宥爾/惟勿宥惟厥中)祥刑(祥善/也書)閲實(罪罰/相當)下刑適重上服(服/罪)¶
(也一人有二/罪則從重也)官刑(制官刑儆/于有位)其附于刑(附麗也/周禮)麗刑(麗/罹)¶
(也/)中典(周/禮)國章刑麗灋(周/禮)官禁(國/禁)踰矩(矩法/也)惟刑之恤¶
　刑期無刑義刑　屏棄典刑　教中(周禮司徒刑以/教中則人不虣)¶
<pb:KR3k0008_WYG_045-2b>¶
在九刑不忘(傳季孫行/父逐苢僕)三罪而人服(晉文公/能刑)將刑爲之¶
不舉(不舉則/徹樂)刑之頗纇(獄之/放紛)人在鼎矣(趙鞅鑄刑鼎著/范宣子所爲刑)¶
(書焉仲尼曰人在鼎矣何/以尊法謂棄禮徵書也)御宄以刑(御姦/以德)僕區之灋(楚/文)¶
(王/作)無自立辟(詩人之多僻無/自立辟法也)觸灋抵禁(書/)律令一定¶
作灋於凉其敝猶貪(凉薄/也)刑灋所以助治(劉向上疏教/化所恃以爲)¶
(治也刑灋所/以助治也)正經三百孔父創其威儀(大法三千蕭/何設其條貫)非¶
日非月照四海而齊明(如電如霜肅/八方而交泰)輕犯憲章(不遵/禮教)孔¶
嚴威(柳宗元簡于厥刑不/殘而威是謂嚴威)刑輕以清(我完靡傷貽我子/孫百代是康同上)¶
<pb:KR3k0008_WYG_045-3a>¶
刑賞國大事(太平公主私長安浮屠慧範御史魏傳弓/劾其姦贓四十萬請論死中宗欲赦進曰)¶
(刑賞國大事陛下賞已妄加/矣又欲廢刑天下其謂何)禁亂(陳子昻八科一措刑/謂以禁亂亂靜而刑)¶
(息不爲承/平設也)魏徵曰(刑賞之本在乎勸善而懲惡帝王所/與天下畫一不以親疎貴賤而輕重)¶
(者也今之刑賞或由喜怒或出好惡喜則矜刑於法中/怒則求罪於律外好則鑽皮出羽惡則洗垢索瘢蓋刑)¶
(濫則小人道長賞謬則君子道消小人之惡不懲君子/之善不勸而望治安刑措非所聞也且暇豫而言皆敦)¶
(尚黃老至於威怒則專法申韓故道德之㫖未𢎞而鍥/薄之風先揺昔州&KR1356;上下其手而楚法以敝張湯輕重)¶
(其心而漢刑以謬沉/人主而自高下乎)䙝刑(陸贄字敬輿奏輕爵/䙝刑衰亂之漸也)刑罰清¶
則人安(劉蕡字去華䇿曰争競息/則刑罰清刑罰清則人安)朱敬則諫(初武后稱/制天下頗)¶
<pb:KR3k0008_WYG_045-3b>¶
(流言遂開告密羅織之路興大獄誅將相大臣至是已/革命事益密敬則諫自文明以來天地草昧内則流言)¶
(外則搆難故不設鈎距無以順人不切刑罰無以息暴/於是置神器開告端故能不出房闥而天下晏然易主)¶
(矣/)罰者刑之本(魏元忠上封事罰者刑之本刑正故君/子朂其心罰重則小人懲其過賞罰者)¶
(軍國之紀綱/政教之藥石)刑罰不濫則人壽(盧藏用字子濳云古爲/政者刑罰不濫則人壽)¶
以鋤彊梗(韓愈原道篇爲之/刑以鋤其彊梗)刑名之家(文粹朱敬則諫/除濫刑疏李斯)¶
(之相秦也行申商/之法重刑名之家)摧姦息暴(文粹朱敬則諫濫刑疏不/切刑名不可摧姦息暴)¶
爲不善者不越月踰時而得其罰(栁宗元斷刑論必使/爲不善者不越月踰)¶
(時而得其罰則/人懼而有懲焉)懲之以黜逺鞭扑梏拲斬殺之慘(同上/守道)¶
<pb:KR3k0008_WYG_045-4a>¶
(論/)繁其刑則是多其網羅(欲人之不入也省其刑是卑/其牆垣欲人之不踰也故曰)¶
(繁與省不足道/焉裴垍制䇿)州犂上下其手(楚國之法遂差張湯輕/重其心漢朝之刑以敝)¶
(人臣之頗僻猶不能申其欺罔况人/君之高下將何以措其手足乎魏徵)罰務速而後有懲¶
(柳宗元/斷刑論)高祖太宗除隋虐亂治以寛平(民樂其安重於/犯法致治之美)¶
(幾乎三代之盛時考其推心測物其可謂仁矣自高宗/武后以來毒流邦家祚絶而復續𤣥宗初勵精爲政二)¶
(十年間刑獄減省歲斷死罪纔五十八人以此見/致治雖難勉之則易未有爲而不至者唐刑法志)周有¶
亂政而作九刑(傅奕上言夏有亂政而作禹刑商有亂/政而作湯刑周有亂政而作九刑衛鞅)¶
(爲秦制法増鑿顛抽脅鑊烹等六篇始/皇爲挾書律此失於煩不可不監也)¶
<pb:KR3k0008_WYG_045-4b>¶
　　　灋令(二/)¶
白制事典爲之律度(趙宣子/爲國政)徙木(史商鞅令既具未布/乃立三尺木於市南)¶
(門募人有徙置北門者與十金人怪莫敢徙復令曰能/徙與五十金有一人徙之輙與五十金以明不欺其法)¶
憲令(史楚懐王使屈平造憲令藁草未定上官大夫欲/見奪之不與乃讒曰平爲令衆莫不知王怒疎平)¶
攟摭(漢蕭何攟摭法令宜/於令者作律乃著令)不循三尺(客謂杜周曰君爲/天下决平不循三)¶
(尺法注三尺以竹簡寫法律也專以人主意指爲獄獄/固如是乎周曰三尺安出哉前王所定著爲律後王所)¶
(定疏/爲令)令甲(宣紀曰令甲死者不可復生刑者不可/復息注息生長也甲令第一乙令第二)吳芮¶
著乎甲令而稱忠(甲者令/之篇次)深文(張湯與趙禹共定律令/務深文拘定職之吏注)¶
<pb:KR3k0008_WYG_045-5a>¶
(拘刻/也)定令(趙禹/張湯)威福(後漢崔實曰威/福人主之神器)定典灋(順帝使僕/射宋登定)¶
(典/法)歩過六尺棄灰於道被刑(新序商/君法也)不宜兩端(魏盧毓/上論古)¶
(今科律法宜一正不宜/兩端使姦吏得容情)科律(劉邵定科律作/新令十八篇)蜀科(蜀志/伊籍)¶
(與諸葛劉巴李/嚴共定蜀科)先甲三日　先庚三日　愼乃出令令¶
出惟行不惟反　挈令(挈音契獄訟/之要漢書)執禁以齊衆　禁¶
網(疎/濶)禁止姧邪(漢/書)經邦之道(撫事/攸先)庇俗訓人(防姧/詰暴)九章¶
宜緩(俗有/歸心)三典或虧(一無/措手)灋正則人慤(罪當則/人從)發號施¶
令罔有不臧　布德和令　后以施令誥四方(易/)溢甫¶
<pb:KR3k0008_WYG_045-5b>¶
刑者除之(陳寵昭分拘校律令律法溢於/甫刑者奏除之未及施行也)孔撰定律令¶
(劉祥道字同壽與蕭瑀等/撰定律令著律議萬餘言)用灋深(杜羔拜司農卿入謝/帝曰卿用法深信乎)¶
(答曰轂下百司養名不肯事如司農尤叢/劇陛下無遽信流言假臣數月事可濟)撓骩朝灋(鄭/注)¶
(爲翰林學士時李訓已在禁/中日日議論帝前撓骩朝灋)尹思正(擢大理卿韋丹將/告武三思大逆中)¶
(宗命斬之思正以方發生丹固奏不可乃決流嶺南三/思諷所司加法殺之復固爭御史大夫李承嘉助三思)¶
(而以他事劾思正不得謁思正謂承嘉曰公爲天子執/法乃擅威福慢憲度諛附姦臣圖不軌今將除忠良以)¶
(自恣邪承嘉慚怒劾/思正爲青州刺史)灋令者人之隄防(王志愔爲大理/正嘗奏言灋令)¶
(者人之隄防不立則無所制今大理多不奉法以縱罪/爲仁持文爲苛臣執典恐且得謗遂上所著應正論以)¶
<pb:KR3k0008_WYG_045-6a>¶
(見志又言刑賞二柄惟人主操之故曰以力役法者/百姓也以死守法者有司也以道變法者君上也)律¶
明則人信灋一則主尊(趙冬曦神龍初上書曰古律目/千條隋時姦臣侮法者著律曰)¶
(律無正條者出罪舉重以明輕入罪舉輕以明重一辭/而發條目數百夫法易知則不敢犯而遠機穽文義深)¶
(則吏乗便而朋附盛律令格式謂宜刋定科條直書其/事其以准加减比附量情及舉輕以明重不應爲之類)¶
(皆勿用使愚夫愚婦相率而遠犯罪者雖貴/必坐律明則人信灋一則主尊當時稱是)灋爲天下¶
縣衡(劉藏器高宗時爲御史衛尉卿尉遲寳琳脅人爲/妾藏器劾還之寳琳私請帝止其還凡再劾再止)¶
(藏器曰灋爲天下縣衡萬民所共陛下用捨繇情法何/所施今寳琳私請陛下從之臣公劾陛下亦從之今日)¶
(從明日改下何所遵彼匹夫匹婦/猶憚失信况天子乎帝乃詔可)天下所共(李素立擢/監察御史)¶
<pb:KR3k0008_WYG_045-6b>¶
(民犯法不及死高祖欲殺之素立諫曰三尺法天下所/共有一動揺則人無以措手足大業經始奈何輦轂下)¶
(先棄刑書/乎帝嘉納)不自爲輕重(韓洪爲人莊重寡言罪殺/人問法何如不自爲輕重)議法¶
處令寛平(房𤣥齡議法/處令務寛平)灋爲天下公(戴胄長孫無忌被/召不解佩刀入東)¶
(上閣右僕射封德彛論監門校尉不覺罪當令無忌贖/胄曰校尉與無忌罪均臣子於尊極不稱誤法著御湯)¶
(劑飲食舟船雖誤皆死陛下錄無忌功原之可也若罰/無忌殺校尉不可謂刑帝曰灋爲天下公朕安得阿親)¶
(戚詔復議繇是/與校尉偕免)灋者布大信於人(時有詭資䕃冐牒取/調者詔許自首不首)¶
(罪當死俄有詐得者獄具胄以法當流帝曰朕詔不首/者死而今當流是示天下不以信卿賣獄耶卿自守法)¶
(而使我失信奈何胄曰灋者布大信於人言乃一時喜/怒所發陛下以一朝忿將殺之既知不可而寘于法此)¶
<pb:KR3k0008_WYG_045-7a>¶
(忍小忿存大信也若阿忿違/信臣爲陛下惜之帝大感悟)設灋與人共(孫伏伽東都/平欲責賊支)¶
(黨悉流徙惡地伏伽諫曰今四方已定設法須與人共/之法者陛下自作須自守之使天下百姓信而畏之自)¶
(爲無信欲人之/信若爲得哉)與定律令(韓瑗父仲良武徳初與定律/令建言周律其屬三千秦漢)¶
(後約爲五百依古則繁請崇寛以示/惟新於是採開皇律宜於時者定之)重貨輕灋(蕭鈞左/武侯屬)¶
(盧文操蹂堞盗庫財高宗以其職主幹當自盗罪死鈞/曰囚罪誠死然恐天下聞謂陛下重貨輕灋任喜怒殺)¶
(人帝曰眞諫/議也詔原死)通訊遺詔(太常工爲宫人通訊遺詔殺之/且附律鈞言禁當有漸雖附律)¶
(工不應死帝曰如姬竊符朕以爲戒今/不濫工死然喜得忠言即宥工徙遠裔)私役門卒(李乾/祐貞)¶
(觀中爲殿中御史鄃令裴仁軌私役門卒太宗欲斬之/乾祐曰法令與天下共之非陛下獨有也仁軌以輕罪)¶
<pb:KR3k0008_WYG_045-7b>¶
(致極刑非畫一之制刑罰不中則/民無所措手足帝意解繇是免死)惜有罪虧成法(狄仁/傑遷)¶
(大理丞左司郎中王本立怙寵自肆仁傑劾奏其惡有/詔原之仁傑曰朝廷惜乏賢如本立者不少陛下惜有)¶
(罪虧成法奈何臣願先斥爲羣/臣戒本立抵死繇是朝廷肅然)王者設法不可急亦不¶
可慢(郝處俊同東西臺三品咸亨初幸東都皇太子監/國諸宰相獨留而處俊獨從帝嘗曰我嘗疑秦法)¶
(爲寛荆軻匹夫耳匕首竊發羣臣皆荷㦸侍莫敢拒豈/非習慢使然處俊對曰此乃法意耳秦法輒升殿者夷)¶
(三族人皆懼族安有敢拒耶魏曹操著令曰京城有變/九卿各守其府後嚴才亂與徒數十人攻左掖門操登)¶
(銅雀臺望之無敢救者時王脩爲奉常聞變召車騎未/至領官屬歩至宫門操曰彼來者必王脩乎此由脩察)¶
(識幾故冐法赴難向若拘常則遂成/禍矣故王者設法不可急亦不可慢)設法不如息事(韓/琬)¶
<pb:KR3k0008_WYG_045-8a>¶
(上言比法令數改或行未見益止未知損譬弈者一棊/爲善而復之者愈善故曰設法不如息事息事則巧不)¶
(生聖人防亂未然/天下何繇不治哉)用灋(宗室國貞/善用灋)撓人(陸贄説使者以/五要簡官事曰)¶
(蠲法之/撓人)深文(穆贊擢御史中丞裴延齡判度支屬吏受/賕具獄欲曲貸吏贊執不可延齡白贊深)¶
(文貶饒/州别駕)覆訊(殷侑濮州掾崔元武受吏賕又率屬邑奉/錢増私馬估售官疊三罪計絹百二十匹)¶
(大理以入私馬一重削三官刑部覆詳當流未決侑奏/三犯不同坐所重律頻贓者累論元武犯皆枉法當死)¶
(詔用覆訊流/元武賀州)囚父自首請罪(王彦威興平民上官興殺/人亡命吏囚其父興聞自)¶
(首請罪京兆尹杜悰御史中丞宇文鼎以自歸死免父/之囚可勸風俗議減彦威上言殺人者死百王共守原)¶
(而不殺是教殺人者有詔貸死彦威/詣宰相據法爭論下遷河南少尹)不輸官賦(韋澳字/子斐改)¶
<pb:KR3k0008_WYG_045-8b>¶
(京兆尹帝舅鄭光主墅吏豪肆積年不輸官賦澳逮繫/之他日延英帝問其故澳具道姦狀且言必寘以法帝)¶
(曰可貸否答曰陛下自内署擢臣尹京兆安可使畫一/法獨行於臣下乎帝入白太后曰是不可犯后爲輸租)¶
(乃/免)問法(張嘉貞字嘉貞祕書監姜皎得罪嘉貞希權幸/意請加詔杖已而皎死會廣州都督裴伸先抵)¶
(罪帝問法如何嘉貞復援皎比張説曰不然刑不上大/夫以近君子士可殺不可辱向皎得罪官三品且有功)¶
(若罪宜死即殺獨不宜庭辱以卒伍待也况勲貴/在八議乎事往不可咎伸先豈容復濫哉帝然之)灋有¶
首(王縉字夏卿及敗劉晏等鞠其罪同載論死晏曰重/刑再覆有國常典况大臣乎灋有首從不容俱死於)¶
(是以聞上憫其耄不/加刑乃貶括州刺史)灋者天地大典(賈至字㓜鄰至德/中將軍王去榮殺)¶
(富平令杜徽肅宗新得陜且惜去榮材詔貸死以流人/使自効至諫曰律令者太宗之律令陛下不可以一士)¶
<pb:KR3k0008_WYG_045-9a>¶
(小材廢祖宗大法帝詔羣臣議見素崔器等皆以為法/者天地大典王者不敢專也帝王不擅殺而小人得擅)¶
(殺是權過人主開元以前無敢專殺尊朝廷也今有之/是弱國家也太宗定天下陛下復鴻業則去榮非至德)¶
(罪人乃貞觀罪人也其罪祖宗/所不赦陛下可易之邪詔可)灋令有常則邦寧(盧藏/用字)¶
(子潛云灋令/有常則邦寧)所守公灋(徐有功與皇甫文備同按獄誣/有功縱逆黨乆之文備坐事下)¶
(獄有功岀之或曰彼嘗䧟君於死今生之何也對/曰爾所言者私忿我所守者公灋不可以私害公)天子¶
操灋有不變之義(王志愔言隋之帝子秦王俊爲并州/總管以奢縱免官楊素曰王陛下愛)¶
(子請赦之帝曰法不可違若如公意我乃吾兒之父非/兆人之父矣何不別制天子律乎故天子操灋有不變)¶
(之義凡數十/言意甚嘉)誤傷乗輿器服(柳渾字夷曠判門下省玉/工爲帝作帶誤毁一銙工)¶
<pb:KR3k0008_WYG_045-9b>¶
(不敢聞私市他玉足之及獻帝識不類擿之工人伏罪/帝怒其欺召京兆府論死渾曰陛下遽殺之則已若委)¶
(有司須詳讞乃可於法誤傷乗輿器/服罪當杖請論如律由是工不死)持灋(竇參字時中/進大理司直)¶
(婺州刺史鄧班盜贓八千緡宰相右班欲免輸其財詔/百官集尚書省議多希意爲助參獨持灋卒輸入之)¶
李德裕奏(德裕言管仲明於治國其語曰國之重器莫/重於令令重君尊君尊國安治之本莫要於)¶
(令故曰虧令者死益令者死不行令者死留令者死不/從令者死五者無赦又曰令在上而論可否在下是主)¶
(威下繫/於人也)禁齊人(文粹蕭頴士爲陳正卿進續/尚書法令不足以禁齊人)存而不論¶
(文粹李華中丞壁/記三辟存而不論)廷尉上請帝垂泣(王志愔言漢成帝/甥昭平君殺人以)¶
(公主子廷尉上請帝垂泣曰法令者先帝之所造也/因親故誣先帝法吾何靣目入高廟乎卒可其奏)刑¶
<pb:KR3k0008_WYG_045-10a>¶
罰二柄惟主操之(王志愔刑罰二柄惟主操之故曰以/力役法者百姓也以死守法者有司)¶
(也以道變法/者君王也上)律令塵蠧於棧閣(白居易論刑法律令塵/蠧於棧閣制勑堆盈於)¶
(案几官不徧/覩法無定科)律令格式(唐刑法志令者尊卑貴賤之等/數國家之制度也格者百官有)¶
(司之所常行之事也式/者其所常守之法也)中外之灋殊以其官禁不一也¶
(中外之灋殊以其官禁不一也臣謹按春秋齊桓公盟/諸侯不以日而葵邱之盟特以日者美其能宣明天子)¶
(之禁率王官之法故春秋備而書之夫官者五帝三王/之所建也法者高祖太宗之所制也法宜畫一官宜正)¶
(名劉/蕡)帝王立灋束縛姦雄正爲才多者(舊唐史牛僧孺/爲御史中丞宿)¶
(州刺史李直臣坐贓當死直臣賂中貴人爲之申理僧/孺堅執不回穆宗靣諭之曰直臣事雖愆失然此人有)¶
<pb:KR3k0008_WYG_045-10b>¶
(經度才可委之邊任朕欲貸其法僧孺曰凡人不才止/持祿取容爾云云祿山朱泚以才過人濁亂天下况直)¶
(臣小才又何屈法/哉上嘉其守法)參訂重輕(劉瑑字子全裒彚勑令可/用者由武德大中凡二千)¶
(八百六十五事類而析之參訂重輕/號大中刑律統類以聞法家推其詳)三尺律令四海紀¶
綱(所宜公/共杜牧)¶
　　　寛刑(三/)　(取宥過事用恤刑附/)¶
白訓夏(周書穆王/訓夏贖刑)附從輕(附施刑也求/岀之使從輕)赦從重(雖罪重/猶赦之)¶
周訓夏刑人克用乂(訓暢夏禹之/刑更從輕也)漢除秦灋政是以和¶
(去秦之/重刑)夏人不敝本乎後罰(記夏道先賞後罰其人不/敝殷人先罰後賞其人敝)¶
<pb:KR3k0008_WYG_045-11a>¶
秦氏自敗由其峻刑　約三章之法漢室以興(作五虐/之刑苖)¶
(人自/絶)得失斯在(取捨/可知)虞夏之道寡怨於人(少文/法故)雖政寛¶
而人慢(未盡/善也)比刑肅而俗敝(不猶/愈乎)爲國制刑(雖宜/簡易)示人¶
知禁(信亦/難寛)寛能御衆(猛則/殘人)宜建大中之法(以爲小/康之惠)作爲¶
金贖垂裕虞書(誤入刑以/金贖罪)除去肉刑稱仁漢牘(文/選)寛而¶
有制(書/)施之以寛　雖優優之政布以從寛(而恢恢之/網疎而不)¶
(漏/)代虐以寛兆民允懐(商/湯)以爲御勞止之人寛以濟猛¶
(念恤哉之典/愛克厥威)其政不嚴而治(其教不/肅而成)無子令妻入獄(吳/祐)¶
<pb:KR3k0008_WYG_045-11b>¶
(爲膠東相有毌邱長者殺人臨刑祐問有子否長曰有/妻無子乃緩其桎梏令妻入獄妻有孕然後行刑長泣)¶
(曰何以報吳君後/生子以吳爲名也)吞藥就死(鍾離意字子阿爲瑕邱令/有吏行盜意不忍行刑罷)¶
(其職放歸其父曰有道之/君以義刑人子宜進藥死)畫衣冠(漢文詔曰蓋聞有虞/之時畫衣冠異章服)¶
(以爲戮而人不犯何則/治之至也其除肉刑)輕典(周/禮)緩刑　居上不寛吾何¶
以觀之哉　父子君臣(禮凡聽五刑之訟必原父子之/親立君臣之義以權之注權量)¶
(也謂立父子君臣/之間可以情恕也)容姦(禮/)利淫　人之蒐匿(大爲防/而猶踰)灋¶
以懲姧(小不忍/而恐亂)况當𢎞貸之朝(宜用適/輕之典)宥汝(仇/予)惠暴寛¶
惡(刑法志言上古用象刑是殺人者不/死傷人者不刑是惠暴而寛惡也)無濫(賞不僣刑/不濫不幸)¶
<pb:KR3k0008_WYG_045-12a>¶
(而過寧/僣無濫)輔之以寛(霍光持刑法嚴任/杜延年輔之以寛)老(宣詔年八十非/誣告傷人者皆)¶
(不/坐)小(成帝令未滿七歲賊鬬殺/及犯誅死者上請皆減死)面封之(張歐字叔明爲/御史大夫未嘗)¶
(按人官屬亦不大欺上具獄有可却者却之謂/平反也不可者涕泣面封之注皆封不忍見之)去酒省¶
肉(杜緩理諸陵縣獄每冬月具/獄曰去酒省肉官屬稱其仁)于公高門升卿因字(後/漢)¶
(虞詡字升卿祖父經爲郡獄吏每上具涕泣隨之嘗曰/昔東海于公高其門閭其子卒至丞相吾不及于公子)¶
(孫何必不爲九卿/因字詡曰升卿)妻執燭(盛吉爲廷尉妻執燭持丹筆/相向泣曰若可使一人濫禍)¶
(及子/孫)泣辜(禹/)門容駟馬(于/公)孫及九卿(虞詡/祖經)不妄舉按(見/愼)¶
(刑/門)孔公累獲原(賈敦頥爲洛陽司馬以公累下獄太宗/貰之有司執不貰帝曰人孰無過吾去)¶
<pb:KR3k0008_WYG_045-12b>¶
(太甚者若悉繩以法雖子不得/于父况臣得事其君乎遂獲原)徐堅上言(天授三年上/言古者罰不)¶
(逮嗣故郤芮亂國而缺升諸朝嵇康蒙戮而紹死於難/則於他親不復致疑今選部廣責逆人親屬至無服者)¶
(尚數十條且詔書與逆同堂親不任京畿緦麻親/不得侍衛臣請如詔書外一切不禁以申曠蕩)陛下¶
儻𢎞天地之大德施雷雨之深仁(歸罪於削刻之徒降/恩於枉濫之伍自垂)¶
(拱已來常赦所不原者罪無/輕重一皆原洗韋嗣立疏)審定灋令意在寛平(舊唐/房𤣥)¶
(齡/)蓬勃消(李德㭲上尊號冊/省刑罰而蓬勃消)太宗見明堂圖禁鞭背(權/德)¶
(輿字載之帝嘗問政之寛猛孰先對曰唐承隋虐以仁/厚爲先太宗見明堂圖禁鞭背列聖所循皆尚德教故)¶
(天寳大盜竊發俄而夷滅蓋本朝/之化感人之深也帝曰誠如言)下寛大之令流曠蕩¶
<pb:KR3k0008_WYG_045-13a>¶
之澤(朱敬則字少連願下寛大之令流曠蕩之澤去萋/斐之角力頓奸險之芒刃塞羅織之妄原掃朋黨)¶
(之險跡曠然使天下更/始豈不樂哉帝喜其言)於用刑喜寛仁(憲宗英明果斷/自即位數誅方)¶
(鎮欲治僣叛一以法度然於用刑喜寛仁是時李吉甫/李絳爲相吉甫言治天下必任賞罰陛下頻降赦令蠲)¶
(逋負賑饑民恩德至矣然典刑未舉中外有懈怠心絳/曰今天下雖未大治亦未甚亂乃古平國用中典之時)¶
(自古欲治之君必先德化至暴亂之世始專任/刑法吉甫之言過矣憲宗以爲然唐刑法志)太宗(降/隋)¶
(氏大辟刑百六十三條入流入徒免死以下遽減唯輕/開闢以來未有斯比如罪惡既著制命已行愛人惜命)¶
(務在哀矜臨於勦絶仁令數覆獲罪自然引分萬姓由/是歸仁感兹煦嫗藏於骨髓雖武太后革命二紀安祿)¶
(山傾䧟兩京西戎侵軼賊泚竊發乗輿巡狩㝢内憂虞/億兆同心妖氛旋廓刑輕故也國家仁深德厚固可侔)¶
<pb:KR3k0008_WYG_045-13b>¶
(於堯舜夏殷以降/無足徵者通典)¶
　　　推斷獄(四/)　(學獄附/)¶
白情得獄成　刑放辭窮　察必以情(小大之獄雖不/能察必以情)¶
片言折獄者其由也與(片謂/偏也)察言觀色　叩其兩端¶
放紛(紛亂/也)孟秋決小罪(月令天子命有司繕囹圄/具桎梏斷薄刑決小罪)仲秋¶
申嚴百刑(月令仲秋命有司申嚴百/刑斬殺必當無留有罪)嘗學斷斯獄矣(禮/)¶
致其忠愛(禮記悉其聰明致其忠/愛以盡之謂聽獄訟也)哀矜(曽子曰如得其/情則哀矜而勿)¶
(喜/)獄訟益繁　要囚伏念五六日至于旬時(要囚謂審/其要辟)¶
<pb:KR3k0008_WYG_045-14a>¶
哀敬折獄(明啓/刑書)丹筆(以定/罪也)定國之司廷尉(爰求/明察)不疑之¶
尹京師(多所/正刑)高門待封(于公/隂德)欽哉欽哉惟刑之恤哉(敬/之)¶
(敬之惟刑/之可憂也)施鞭貫之威(子玉治兵終日鞭/七人貫三人耳)明察之官¶
滋豐亂獄　典獄(主獄/者)兩造具備師聽五辭(兩謂囚證/造全也兩)¶
(至具備則衆官聽/其入五刑之辝)五辭簡孚正于五刑(五辭簡核信有/罪驗則正之於)¶
(五/刑)審克(詳/審)閱實(罪與罰/相當也)何以速我獄　平刑　舉直措¶
枉(則民/服)丕蔽(大斷/也)察辭　稽貌(考其貌愼/獄之至也)留辭(謂一人/之辭最)¶
(難聽/也)束矢(周禮以兩造禁人訟入束矢於朝然後聽注/必以束矢者自表其直也不入則不聽也)¶
<pb:KR3k0008_WYG_045-14b>¶
鈞金(又以兩劑禁人獄入鈞金三日致于朝然後聽之/注獄相告罪也劑劵書也使各賫劵書又入鈞金)¶
(三日而聽之亦重刑不入金則/自服不直不堅也鈞三十斤)五聽求人情(周禮以五/聲聽獄訟)¶
(求人情一日辭聽二曰色聽三/曰氣聽四曰耳聽五曰目聽)斷獄蔽訟(蔽亦/斷也)辭貴明¶
徵(傳明徴/其辭)罪宜愼測(禮慎測淺/深之量)坐獄於王廷國章斯抵¶
(人命/所懸)刑將不變(獄貴/惟精)舉要(傳王叔氏不能舉/其要要契之辭)徵辭既慙¶
金矢之直(何逭鐵/冠之劾)折獄致刑　斷制五刑(書/)察辭于差¶
(察辭/參差)明清于單辭協日(周禮司冦旬職聽于朝要之羣/士司刑皆在各麗其法以議獄)¶
(獄成士師受中協/日刑殺肆之三日)凡以獄財者正之傳别約劑(傳别手/中别書)¶
<pb:KR3k0008_WYG_045-15a>¶
(約劑今/之契劵)旬乃弊之(小司寇以五刑聽萬民之獄訟附於/用情訊之至於旬乃弊之注用情理)¶
(之十日乃斷/冀有可出也)參聽(記獄成告于王王/命三公參聽之)君子盡心(刑者成/也一成)¶
(而不可變故/君子盡心焉)直鈞㓜賤有罪(傳/)上下其手(伯州犂/導囚情)不探¶
其情而誅焉　于定國知審愼之心朝廷稱之(漢于/定國)不¶
寃(張釋之爲廷尉天下無寃人于/定國爲廷尉人自以為不寃)不用三冬(後漢陳寵/咸之曽孫)¶
(明家業天下獄訟其所由決平無不厭伏時肅宗詔絶/鈷鑕慘酷之科人俗和平屢有嘉瑞漢舊事斷獄報重)¶
(常盡三冬之月是時帝始改用十月冬初而已元和年/旱賈崇上言斷獄不盡三冬故隂氣微陽氣發洩招致)¶
(災旱寵奏冬至陽氣始萌令曰諸生蕩仲冬日身欲寧/事欲靜若降盛怒不可謂寧行大刑不可謂靜帝納之)¶
<pb:KR3k0008_WYG_045-15b>¶
(爲廷尉每附輕/典務從寛也)麥秋案驗(和帝令麥秋案驗薄刑司徒/魯恭上疏諫盛夏召農人拘)¶
(對上失天時下傷農業一夫/吁嗟王道爲虧後卒施行)學獄(漢張湯父爲長安丞/岀湯爲兒守舍還鼠)¶
(盜肉父笞湯湯乃掘薰得鼠及餘肉劾鼠掠笞傳受書/者訊鞠論報并取鼠肉具磔堂下父親文辭如老獄吏)¶
(遂使書獄注學決獄/之書乃爲律令也)必原父子之親(禮/)意論輕重之序¶
(慎測淺/深之量)悉其聰明(致其/忠愛)必察小大之比以成之(禮/)黃沙¶
執憲(丹筆/垂仁)雖折獄以言(望古人/而多愧)惟刑是恤(然勿喜/而留情)梧邱¶
有雪寃之魂(棘林無夜/哭之鬼)泣辜流念(無虧大/禹之恩)丹筆哀矜(有/裕)¶
(放勛/之惠)刑期無刑(經䢴之/茂範)以殺止殺(有國之/𢎞規)故漢制九章¶
<pb:KR3k0008_WYG_045-16a>¶
(設犂元/之衘勒)湯存一面(作黔首/之隄防)干紀亂常(必加誅/於三族)反道敗德¶
(終不捨/於五刑)孔單言輒判(李程字表臣調藍田尉縣/有滯獄十年程單言輒判)州部審¶
覆(徐浩字季海尚書右丞浩建言故事有司斷獄必州/部審覆自李林甫楊國忠當國專作威福許有司就)¶
(宰相府斷事尚書以下未省/即書垂謹䘏意請如故詔可)納金(第五琦有告琦納金/者遣御史馳按琦辝)¶
(曰位宰相何自持金耶若付受有狀請歸罪有/司御史不曉以爲具服獄上之遂長流夷州)斷疑獄¶
四百(張文瓘字稚圭兼大理卿不旬/日斷疑獄四百抵罪者無怨言)平處輕重(沈傳師/字子言)¶
(爲宣州吏治明吏不敢罔謹重刑法每/斷獄召幕府平處輕重盡合乃論決)待報(嚴郢字叔/敖御史臺)¶
(請天下斷獄一切待報唯殺人許償死論徒者得悉徙/邊郢言罪人徙邊即流也流有三而一用之誠難且殺)¶
<pb:KR3k0008_WYG_045-16b>¶
(人外猶有十惡僞造符印强刼大/諸盜今一徙之法太輕不足禁惡)侍御史掌推獄訟(凡/有)¶
(制勑付臺推者則按其實然以奏云/若尋常之獄推訖斷於大理同上)覈實論殺(唐史李/景畧爲)¶
(朔方節度監官五原將張光殺其妻以貲市獄前後不/能決景畧覈實論殺之既而有若女厲者進謝庭中如)¶
(光妻/云)守死明道(徐有功人論之曰昔稱張釋之爲廷尉/天下無寃今徐有功斷獄亦天下無寃)¶
(人然釋之當漢文帝時中外無事守法而已有功居革/命之際周興來俊臣等掩義隱賊常飾惡言以誣盛德)¶
(有功守死明道身濱殆者/數矣此其賢於釋之明甚)寛平(鄭惠王元懿數斷大/獄務寛平高宗嘉之)無¶
恨(韋仁壽京兆萬年人隋大業末爲蜀郡司法書/佐斷獄平得罪者皆自以韋君所論死無恨)雜治¶
(劉晏字士安元載得罪詔晏鞫之晏畏載黨盛不敢獨/訊更勑李涵等五人與晏雜治王縉得免死晏之請也)¶
<pb:KR3k0008_WYG_045-17a>¶
詞服(陸宣公奏議惟情見跡具詞/服理窮者然後加刑法焉)臨所入者獨無言(唐/臨)¶
(爲大理卿高宗嘗親錄死囚前卿所斷者悉號呌稱寃/臨所入者獨無言帝怪問狀囚曰唐卿所斷既非寃濫)¶
(所以絶/意舊史)李景畧凡鞫大獄以尚書侍郎與御史中丞大¶
理卿爲三司使(唐百/官志)怒馬造廷(薛懷義隂募力少年千/人爲浮屠有逆謀侍御)¶
(史周矩劾狀請治驗太后曰第出朕將使詣獄矩坐臺/少選懷義怒馬造廷直往坐大榻上矩召吏受辝懷義)¶
(即乗馬去矩以聞太后曰是道/人素狂不足治力少年聽窮劾)推覆詔獄(裴守眞天授/中爲司府丞)¶
(推覆詔獄多裁/恕全免數十姓)不枉不漏(張説字道濟睿宗即位遷中/書侍郎兼雍州長史景雲秋)¶
(譙王重福於東都横逆而死留守捕係枝黨經時不決/睿宗令説往按其獄一宿捕獲重福謀主盡得其情狀)¶
<pb:KR3k0008_WYG_045-17b>¶
(自餘枉被係禁一切釋之故睿宗勞曰知卿按/此獄不枉良善不漏罪人非卿忠正豈能如此)凡斷獄¶
之官(皆舉律令格式正制條以結之若正條不見其可/岀者則舉重以明輕其可入者則舉輕以明重岀)¶
(唐六/典)¶
　　　拷訊(五/)¶
白二月無肆掠(肆暴曰掠/捶拷禮記)掠笞(史楚相亡璧門下意疑/張儀貧無行必盜相君)¶
(璧共執儀掠笞數/百不服乃釋之)榜笞刺爇(貫高對獄吏榜笞數/千刺爇身無完者)捶楚¶
之下何求不得(雖臯陶聽之猶/謂死者有餘辜)繫笞(笞/訊)掠辜瘐死(宣詔/係者)¶
(或以掠辜瘐死獄中/今郡國歲上係囚)拷一連十拷十連百(韓朗/云)請先拷¶
<pb:KR3k0008_WYG_045-18a>¶
(范陽繫獄以同繫囚多/嬰病乃請先就拷掠)五毒慘至(戴就㑹稽人仕郡倉/曹掾楊州刺史奏太)¶
(守成公俘贓從事薛安收就笞掠五毒慘至燒煆斧使/夾肘腋肉焦墮地乃卧就覆舩下以馬糞薫之一宿二)¶
(日謂已死發舩就口罵曰何不益火又燒地以大針刺/指甲中令爬土爪悉落安曰太守贓罪狼藉君何骨肉)¶
(抵扞就曰太守剖符大臣奈何誣枉忠/良安竒其節操解械與譚解釋郡事)識母羮(陸績字/智初詣)¶
(洛陽獄泣曰母來不得見問何以知曰母所調/和羮截肉方斷葱以寸爲度使者嘉之免績)吏訊(鄒/陽)¶
(書曰左右不明/卒從吏訊也)要囚夜拷(常林夜撾吏崔林聞曰君爲/廷尉耶常曰無崔曰何故夜)¶
(拷囚常/慙之)罪得其實(選/)誘問囚情(吳陳表文奥爲士皆愛/附之時有施明盜官物)¶
(明壯悍収拷極毒雖死無辭孫權以表得健兒心以明/付表表破械與沐浴飲食勸誘之乃首服兼引支黨權)¶
<pb:KR3k0008_WYG_045-18b>¶
(竒之遂/捨明罪)孔按訊(蘇珦爲監察御史武后殺韓魯諸王付/珦密牒按訊珦推之無狀或言珦助韓)¶
(魯者后詰之挺議無所撓后不悦曰卿/大雅士此獄不足諉卿即詔監軍河西)乞下有司雜訊¶
(朱子奢池陽令崔文康坐事櫟陽尉魏禮臣劾治獄成/御史言甚枉禮臣訴御史阿黨乞下有司雜訊不如所)¶
(言請死鞫報禮臣不實詔如請子奢曰在律上書不實/有定罪今抵以死死者不復生雖欲自新弗可得且天)¶
(下惟知上書獲罪欲自言/者懼而不敢申矣詔可)同被訊(張錫請還廬陵王不/爲張易之所右與鄭)¶
(杲俱知選坐洩禁中語又賕謝鉅萬時蘇味道亦任事/同被訊繫鳯閣俄徙司刑三品院錫按轡專道神氣不)¶
(懾日膳豐鮮無損貶味道徒歩赴逮席地菜/食武后聞之釋味道將斬錫既而流循州)氣息奄奄¶
惟吏是聽(李邕素輕張説㑹仇人告邕贓貸枉法下獄/當死邕妻請戍邊自贖曰邕初蒙訊責便繫)¶
<pb:KR3k0008_WYG_045-19a>¶
(牢户水不入口者踰五/日氣息奄奄惟吏是聽)覆訊(宗室臯字子蘭授衡州刺/史爲觀察使詔劾貶潮州)¶
(初御史覆訊臯懼憂其母出/則囚服入乃貌言如平常)恣行楚慘(唐史吉頊劉思/禮反頊上變事)¶
(后命武懿宗雜訊因諷囚引近臣高閥生平所惡者凡/二十六姓捕繫詔獄榜楚百慘以成其獄同日論死天)¶
(下寃/之)諸察獄之官(先備五聽又驗諸證信事狀疑似猶/不首實者然後拷掠每訊相去二十)¶
(曰再訊/岀通典)執政畏禍麤滅無所問(姚紹之武三思烝僣不/軌王司皎等謀殺事覺)¶
(送新開獄詔紹之與左臺大夫李承嘉按治初欲原盡/其情㑹勑宰相李嶠等同訊執政畏禍麤滅無所問囚)¶
(虖曰宰相有附三思者嶠等數附/承嘉耳呫嚅紹之飜然不復顧)楚械搒掠皆呻吟不¶
勝(吉温李林甫與李適張垍有隙適之領兵部以垍兄/均爲侍郎林甫密遣吏摘其餘銓史僞選六十餘人)¶
<pb:KR3k0008_WYG_045-19b>¶
(帝命與京兆雜治累日情不得京兆尹蕭炅使温佐訊/温分囚左右中取二重囚重訊後舍楚械搒掠皆呻吟)¶
(不勝曰公幸留死請如牒乃挺出諸史迎懾其/酷及引前不訊皆服日中獄具林甫以爲能)笞掠嚴¶
楚(穆贊字相明元和時鹽鐵轉運諸院擅係囚笞/掠嚴楚贊奏請與州縣吏參決自是不寃唐史)隨問¶
輒承(吉温推事未窮而先計贓成奏乃引囚問震以裂/威隨問輙承無敢迕鞭楚未收於壁而獄具矣)¶
環以榜具(敬羽擢監察御史岐王珍謀反詔羽窮劾乃/悉支黨環以榜具囚惶怖一昔獄成珍賜死)¶
楚掠凝慘(徐有功傳周興來俊臣邱神勣王𢎞義等揣/識后指置總監收院諸獄捕將相俾相鈎逮)¶
(掩搦䕶送/楚掠凝慘)鞫訊結斷刑慘獄嚴(徐有功上疏唐季人多/逆節鞫訊結斷刑慘獄)¶
(嚴/)¶
<pb:KR3k0008_WYG_045-20a>¶
　　　款辯(六/)　(證驗附/)¶
白明聽單辭　兩辭　師聽五辭(書/)王叔氏不能舉其¶
契(要契/之辭)書辭無頗　抵讕置辭(漢大鴻臚持節移梁王/傳相曰王陽病抵讕置)¶
(辭注抵拒也讕/諱也讕力亶切)不知置辭牘背(周勃下廷尉不知置辭/注置立也不知對獄之)¶
(辭吏稍侵辱之勃以千金與獄吏乃/書牘背以公主爲證注牘木簡也)置對自伏其過(莊/子)¶
會獄(追/對)南山之竹不足受我辭(朱安/世)引爲證(後漢吳詠/爲馬賢所)¶
(辟又爲太尉龐參掾參賢相誣罪應死各引爲證理無/兩直自刎死二人慙悔和解凉州刺史張禨祭其墓旌)¶
(其子/孫)孔多作辯狀(刑法志武后大定元年乃詔法司及/推事使敢多作辯狀而加者以故入)¶
<pb:KR3k0008_WYG_045-20b>¶
(論/)占辯皆合(韋嗣立論刑法多濫道路藉藉雖/知非辜而鍜鍊已成占辯皆合)不可䧟¶
正人以求茍免(宋璟張易之誣魏元忠有不臣語引張/説爲驗將廷辨説惶遽璟謂説曰名義)¶
(至重不可䧟正人以求茍免緣此受摘芬芳多矣若不/測者吾且叩閽救將與子偕死説感其言以實對元忠)¶
(免/死)大理烝徒以上(各呼囚與其家屬告以罪名問其/狀疑不伏則聽其自理唐通典)¶
　　　察獄(七/)¶
白小大之獄雖不能察必以情　偏聽生姦　探情窮¶
審　公聽(不/私)察色動(魏䕶軍營士竇禮岀不還營以爲/亡没事其妻盈及男女詣廷尉高)¶
(柔曰爾夫不與人交錢財乎妻曰嘗出錢與同營焦/子文柔察子文色動應對召至於是叩頭首殺禮)胡¶
<pb:KR3k0008_WYG_045-21a>¶
質(爲常山太守士盧顯爲人所殺質曰此士無讎而有/少妻見其比居年少書吏李若色動遂窮詰罪人斯)¶
(得/矣)蜜中鼠屎(吳孫亮方食生梅使黃門以銀碗并蓋就/中藏吏取蜜黃門先恨藏吏以鼠屎投蜜)¶
(中啟言不謹亮令破鼠屎鼠屎中乾亮笑/曰若先在蜜中當中外俱濕黃門伏罪)兩日在水中¶
(符融字博林善斷獄董豐遊學三年而反宿妻家妻爲/賊殺妻兄疑豐融引問汝初行不有怪及卜占否豐曰)¶
(初發夢乗馬渡水而自北而南俯見兩日在水中馬左/濕筮者云憂獄訟遠三沐避三枕既至妻具沐夜授豐)¶
(枕豐憶筮言皆不從妻乃自沐枕枕而寢融曰易坎爲/水離爲馬南渡旋北而南從坎至離六爻同變離爲中)¶
(女坎爲中男左向濕水也水左有馬馮字兩日昌字其/馮昌殺之昌乃具服與妻通期新沐沐者枕枕爲驗誤)¶
(中婦/人)盜誣行人(冀州有老母遇刼唱盜人爲逐之擒盜/反誣行人日暮母及路人莫知符融曰)¶
<pb:KR3k0008_WYG_045-21b>¶
(二人並走先出鳯陽門者非盜既還融正色/謂後出者曰汝真盜其發姧摘伏皆如此)與死人語¶
(後漢周紆字文通爲邵陵相廷掾憚紆嚴明欲損其威/乃取死人斷手足立寺門紆便往至死人邊若與死人)¶
(共笑語狀隂察口眼中有稻芒乃密問守者曰誰載藁/入城對曰惟有廷掾爾又鈴下云外惟廷掾疑君與死)¶
(人語乃收廷掾而拷問具服不殺/人但取道邊死人自後莫敢犯之)分縑(風俗通曰有一/人持一疋絹到)¶
(市賣遇雨而披覆後一人求庇䕃授一頭雨霽當别因/爭之是我縑太守薛宣呼騎吏斷各與半使追聽之後)¶
(人曰君負縑主稱寃不已/宣知其狀拷問乃服也)推已以議物(捨狀以/探情)誅一以¶
振萬(損少/成多)妻殺夫(陸雲爲浚儀令人有被殺主名不立/雲錄其妻無所問遣出密令吏隨之)¶
(曰有一男與語便縛來果/得之云與妻同謀殺也)木囚(王充論衡李子長爲政/欲知囚情以梧桐爲人)¶
<pb:KR3k0008_WYG_045-22a>¶
(像囚之形鑿地爲坎置木囚於其中罪若正木/囚不動若有怨木囚即動豈囚之誠著木人也)孔身聽¶
(安潛字進之於吏事尤長雖位/將相閲具獄未嘗不身聽之)詭稱婚集(宋璟京兆人/權梁山謀逆)¶
(勑河南尹王怡馳傳往按牢械充滿乆未決乃命璟爲/京兆留守覆其獄初梁山詭稱婚集多假貸欲倂坐貸)¶
(人璟曰婚禮借索大同而狂謀率然非所防億使知/而不假是與爲反貸者不知何罪之云乎縱數百人)餞¶
流人(馬懷素字惟白魏元忠謫嶺表太僕崔貞謹東宫/率獨孤禕之祖道張易之怒使上急變告貞謹與)¶
(元忠謀反武后詔懷素按之使者促廹懐素執不從曰/貞謹餞流人當得罪以爲謀反則非昔彭越以逆誅欒)¶
(布奏事尸下漢不坐罪今元忠罪非越比不宜坐餞濶/之人且陛下操殺生之柄欲加之罪自當處決聖心既)¶
(付臣按惟知守陛/下法爾后意解)盜刼貢舩(錢徽字蔚章貶江州刺史/初州有盜刼貢舩捕吏取)¶
<pb:KR3k0008_WYG_045-22b>¶
(濱江惡少年二百人繫訊徽按/其枉悉縱去數日舒州得眞盜)哀之者哀其化之不行¶
(文粹古之決獄得其民情也哀今之決獄得其民情也/喜哀之者哀其化之不行喜之者喜其賞之必至鹿門)¶
(隱書皮/日休)察獄之官先備五聽又稽諸證信有可徵焉而¶
不首實者然後拷掠二十日一訊之(辭聽色聽氣聽耳/聽目聽五聽也)¶
醉胡懐刀而汙(唐史韓思彦字英逺使并州方賊殺人/主名不立醉胡懷刀而汙訊掠已服思)¶
(彦疑之晨集童兒數百暮出之如是者三因問兒/出亦有問者皆曰有之乃物色推訊遂擒眞盜)¶
　　　獄囚(八/)¶
白囹圄以囚　桎梏以縶　寘于叢棘(易/)圜土(周禮司/赦三罰)¶
<pb:KR3k0008_WYG_045-23a>¶
(而士加明刑歸圜/土注圜土獄名)三月省囹圄九月繕囹圄　拘繫(易/)¶
係用徽纆(索/也)用脱桎梏　屨校滅趾(械足/也)荷校滅耳(罪/重)¶
(械及/首也)上罪(中/罪)同族有爵待弊(周禮掌囚守盜賊凡囚上/罪梏拲而桎中罪梏王之)¶
(同族拲有爵者桎以待弊鄭司農曰兩手共一木曰拲/桎梏兩手各一木𤣥曰在手曰梏在足曰桎中罪不拲)¶
(亦各一木又云桎王族及命/士以上唯上罪或拲或梏也)挺重囚岀輕繫(月令夏月/注云挺寛)¶
(也至秋/乃決也)具桎梏(九/月)以幕蒙之(左傳晉人囚/季孫意如)圄伯嬴於轑¶
陽(越椒囚/蔿賈)南冠而縶者誰也(晉侯觀於軍府見/鍾儀問之云云)縲絏之¶
中(公冶/長)縲囚幽縶　囚之七年(紂囚文/王七年)楚囚(鍾/儀)武王下¶
<pb:KR3k0008_WYG_045-23b>¶
車釋箕子囚　方知獄吏之尊(周勃/云)上書(梁王囚鄒陽/陽乃從獄中)¶
(上書自説/立出之)死灰不然(史韓安國字長孺坐枉罪獄吏田/甲辱之安國曰死灰獨不然乎甲)¶
(曰然則/溺之)搶地(司馬遷書見獄/吏則頭搶地)畫地爲獄議不入(刻木爲/吏議不)¶
(對司馬/遷書)仰天而歎(李斯既拘執縛/仰天云云史)關三木(史魏其侯衣/赭衣關三木)¶
(注云頸/及手足)栫棘(傳吳子執邾子於樓臺/栫之以棘栫擁也音賤)羑里(紂囚文王/於羑里)夏¶
臺(成王湯囚/於夏臺)狴牢(獄/名)黃沙(獄名晉武/帝所置)象斗之制(元命苞/爲獄圓)¶
(者象/斗也)圜扉(獄/門)黃霸受經(黄霸與夏侯勝俱下獄從勝請/受洪範勝辭以死在旦夕霸曰)¶
(朝聞道夕死可矣/勝善其言遂授之)入穽　揺尾　籠鳥　檻猿　幽而¶
<pb:KR3k0008_WYG_045-24a>¶
楚奏(鍾/儀)出圜土者殺(謂逃出獄/也周禮)攘獄(攘謂拒當/獄者周禮)赭衣¶
魯謁居繫導官(諸獄皆滿/權寄此者)絳侯囚諸獄(千金/與吏)灌夫受辱¶
居室(保/官)暴室(掖廷織作/染練署)獄市爲寄(曹參相齊以獄市爲/寄屬後相曰慎勿擾)¶
(獄市所以并容擾/之姦人安所寄)虎穴(漢尹賞爲長安令獄穿地方深/各數丈以瓴甓爲郭大石覆之)¶
(名虎/穴)圜牆之中(司馬/遷書)鞠繫訟繫(漢景著令年八十已上/十歲已下及孕未乳産)¶
(者師侏儒當鞠繫者訟繫之注師樂師樂師盲/瞽也訟寛容不桎梏也但處吏舍不入狴牢也)斜谷之¶
木不足爲我械(斜口谷名/朱安世云)逮繫(淳于公下獄逮繫長安/注在道將送防禦不絶)¶
(若今傳/送囚也)淳于公(當行㑹逮罵/其女云云)胥靡(史楚王胥靡申公注/云連繫而相隨服役)¶
<pb:KR3k0008_WYG_045-24b>¶
(之/也)琅當(王莽捕關東犯鑄錢以鐵琅當其/項傳詣鍾官萬數注琅當長鎻也)瘐死(宣詔繫/者或以)¶
(掠苦饑寒瘐死獄中朕甚痛之其㑹郡國歲上繫囚以/掠苦瘐死者所坐名縣爵里丞相御史課殿最以聞注)¶
(瘐病囚徒病殣/爲瘐死或作瘉)獄中爲誄(後漢杜篤字季雅下獄㑹大/司馬吳漢薨世祖詔諸儒誄)¶
(之篤於獄中爲誄辭最/高帝美之賜帛免刑)械自解(許楊字偉君少好術數/爲汝南太守鄧晨修隙)¶
(鴻陂豪右因陂役辜較所在楊一無所聽遂共譖楊受/賂下獄而械輒自解獄吏遽白晨驚曰果濫矣太守嘗)¶
(聞忠信可以感靈即夜出楊遣歸時天/雨隂晦道中若有火光照之時人異之)救火(晉棠邑丞/劉榮坐事)¶
(當死縣有野大所及榮/脱械救大畢還自著械)刼囚(魏囚臧霸父式爲獄掾據/法不聽太守私殺太守收)¶
(霸父付府霸將數/人要奪與父亡命)導囚走(魏孫禮荒亂時與母相失馬/台爲求之既得後台坐法當)¶
<pb:KR3k0008_WYG_045-25a>¶
(死禮私導令踰獄乃自首主/簿温嘉之白太祖罪減一等)失囚律(捕亡律主守不覺/失囚減囚罪二等)¶
(若拒捍走者又減二等皆限百日内追捕限外他人捕/得若囚已死及自首除其罪又云徒流囚徒限内亡者)¶
(一日笞四十三日加一等主守不覺/減囚罪三等故縱者即與囚同罪也)職納櫜饘(傳晉人/囚衛侯)¶
(甯子職納櫜饘櫜饘衣食也甯俞/忠於衛侯以衛侯衣食爲己職)纍臣(繫纍之/臣傳)身爲木¶
石與灋吏爲伍(司馬/遷書)跡墜昭憲身䧟幽圉(文/選)深室(傳寘/諸深)¶
(室别爲/囚室也)孔纍繫塡獄(崔仁師爲殿中侍御史時青州有/男子謀逆有司捕支黨纍繫塡獄)¶
(詔仁師按覆始至悉去囚械爲具食飲湯瀋以情訊之/止坐魁惡十餘人他悉原縱大理少卿孫伏伽謂曰原)¶
(雪者衆誰肯讓死就決而事變奈何仁師曰治獄主仁/恕故諺稱殺人刖足亦皆有禮豈有知枉不申爲身謀)¶
<pb:KR3k0008_WYG_045-25b>¶
(哉仗吾以一介易十囚命固吾願也及勑使覆/訊諸囚咸叩頭曰崔公仁恕必無枉者無異辭)鵲巢其¶
樹(大理卿徐嶠奏今歲天下斷死刑五十八大理獄院/由來相傳殺事太盛鳥雀不棲今有鵲巢其樹百官)¶
(以幾刑措賀帝歸功宰相賜李林/甫爵晉國公牛仙客幽國公唐史)獄户春而不草(獨幽/怒而)¶
(沉逮李白/萬墳詞)囚隂山苦寒地(温彦博字大臨突厥入㓂彦/博以并州道行軍長史戰大)¶
(谷王師敗績被執突厥知近臣數問唐兵多少及/國虛實彦博不肯對囚隂山苦寒地太宗立得還)囚窟¶
室(蔣儼爲莫離支所/囚内窟室見節門)厨院(崔隱甫拜御史大夫初臺無/獄凡有囚則繫大理貞觀時)¶
(李乾祐爲大夫始置獄由是中丞侍御史皆得繫人隱/甫執故事廢掘諸獄其後患囚往來或漏泄復繫之厨)¶
(院/云)以稽決滯(陸贄字敬輿八計曰視/囚繫盈虛以稽決滯)毁械而亡(栁晟河/中解人)¶
<pb:KR3k0008_WYG_045-26a>¶
(朱泚反從帝至奉天自請入京師説賊黨以攜沮之帝/壯其志得遣泚將郭常張光晟皆晟雅故晟岀密詔陳)¶
(禍福逆順常奉詔受命約自㧞歸要籍朱既昌告其謀/泚捕繫晟及常外獄晟夜半坎垣毁械而亡斷髪爲浮)¶
(屠/)加兵苛督(高駢字千里畢師鐸出駢囚南第駢岀金/遺守者師鐸知之加兵苛督復入囚中子)¶
(弟十餘人/同幽之)囚拘(駢乆囚拘供億窘狹羣奴徹延/和閤欄楯爲薪煮革帶以食)鐵籠&KR0034;¶
囚頭(索元禮爲推使鐵籠&KR0034;囚頭加以楔至腦裂死又/横木關手足轉之號曬翅或紡囚梁上縋石於頭)¶
作大枷各爲號(來俊臣作大枷各爲號一曰定百脉二/喘不得三突地吼四著即臣五失魂膽)¶
(六實同反七反是實八死/猪愁九求即死十求破家)暮爲白日囚(朝爲青春士暮/爲白日囚韓愈)¶
(赴江陵/途中)悲作楚地囚(悲作楚地囚何由秦/庭哭李白示息秀才)獄者兼受好¶
<pb:KR3k0008_WYG_045-26b>¶
惡(崔融陳/關市疏)司刑無鬼哭之庭(李庾西都賦司刑無鬼哭/之庭大理有烏巢之獄)¶
貫五木加連鎻(貫五木加連鎻而致之獄更大暑者數/月痒不得搔痺不得揺痛不得復摩饑)¶
(不得時而食渴不得時而飲目不得瞑支不/得舒怨號之聲聞千里人栁宗元斷刑論)顧地窺天¶
不過尋丈(柳宗元與李建書壁如囚拘圜土一遇和景/出負牆搔摩伸展支體當此之時亦以爲適)¶
(然顧地窺天不過尋丈終/不得出復能乆爲舒暢哉)槁焉若枿隤然若璞(答周君/巢書宗)¶
(元以罪大擯廢居小州與囚徒爲朋行則若帶徽纆處/則若關桎梏夕于而無所趍拳拘而不得肆槁焉若枿)¶
(隤然若璞其形固若/是則其中者可得矣)網羅未解縱羽翼而何施囊檻方¶
堅雖虎豹其焉往(上李襄/陽啓)衝羅蹈穽不知顚踣(柳宗元/答問)¶
<pb:KR3k0008_WYG_045-27a>¶
驄馬刑章峻蒼鷹獄吏猜覆盆徒照日蟄户未驚雷(駱/賓)¶
(王獄/中詩)地幽蠶室閉門靜雀羅開(有氣還冲斗無/時㑹鑿坯同上)靜獄(五/代)¶
(漢臣蘇逢吉高祖生日遣吉疏理獄囚以祈福謂之靜/獄逢吉入獄中閲囚無輕重曲直悉殺之以報曰獄靜)¶
(矣/)撓灋貸免(王世充隂結豪傑有繫獄/者皆撓法貸免以樹私恩)¶
　　　放囚(九/)　(事多在寛刑中/)¶
白兩釋縲囚(傳/)故縱　緩死　乃逸楚囚(傳晉人令曰/蒐乗補卒明)¶
(日復戰乃逸楚囚注云緩之/令逸欲使楚人知其謀也)縱囚亡命(馬援爲郡督郵/送囚有重罪援)¶
(哀而縱之令亡/命北地遇赦)放歸殯母(鍾離意爲堂邑令民防廣爲/父報讎繫獄母病死廣哭不)¶
<pb:KR3k0008_WYG_045-27b>¶
(食意怜傷之聽廣歸殯殮丞掾皆争意曰罪自歸我義/不累下遂遣殮母訖果還入獄意密以狀聞廣得減罪)¶
(死/論)論重者一人(魏賈逵字道宗太祖征劉備先遣逵至/斜谷水衝載囚于車逵以軍事竟重者)¶
(一人放其餘太祖/善拜諌議大夫)伏臘放歸(後漢虞延字子大爲淄陽/令歲時伏臘放囚歸皆尅)¶
(期反有一囚於家病/自載詣縣既至而死)又(晉范廣字仲將爲堂邑令丞劉/榮坐事當死郡以付縣家有老)¶
(母至節廣輒遣/還榮如期反)又(曹攄字顧逺爲臨淄令獄有死囚嵗/夕攄行獄愍之曰新歲人情所重豈)¶
(不欲蹔還家乎開獄岀之剋曰令還掾吏固争攄曰此/雖小人義不見負至期並來一縣歎伏號曰聖君也)¶
在道解徒作徒衣(後漢鍾離意字子阿辟司徒府送徒/詣河内時寒徒病路過𢎞農意移屬)¶
(縣使作徒衣縣不與而上書言狀意亦具以聞世祖謂/侯霸曰君所使掾何仁於用心誠良吏也意遂於道解)¶
<pb:KR3k0008_WYG_045-28a>¶
(徒桎梏恣所欲過與/剋期俱至無或違者)進藥就死(見寛刑門吞/藥就死注)務以哀矜¶
(示其/仁信)無茍免之心(待而/懐惠)守自拘之限(來不/忍欺)弛刑(若今責/保漢書)¶
誦經得脱(晉符丕左丞相徐義爲慕容永所獲杻械其/手將殺之義誦觀世音經至夜有力士開械)¶
(脱出若有導之者遂奔楊/銓期銓期以爲洛陽令)岀輕繫　利滛　惠姦　寛¶
惡　遭逃孔馳騎免死(魏元忠爲御史中丞爲來俊臣/所搆將就刑神色不動前死者)¶
(宗室子三十餘尸相枕藉於前元忠顧曰大丈夫行居/此矣俄勑鳯閣舍人王隱客馳騎免死傳聲及於市諸)¶
(囚歡叫元忠獨堅坐左右命起元忠曰未知/實否既而隱客至宣詔已乃徐謝亦不改容)如期至(吕/元)¶
(膺字景夫岀爲蘄州刺史嘗錄囚或白父母在明日歲/旦不得省爲恨因泣元膺惻然悉釋械歸之而戒還期)¶
<pb:KR3k0008_WYG_045-28b>¶
(吏白不可答曰吾以信待/人人豈違我如期而至)萬一除刑部囚籍(萬一除刑/部囚籍復)¶
(爲士列不堪當世用/矣柳宗元許京兆書)非卿孰能辨之(唐史李元素字大/朴東都留守杜亞)¶
(惡大將令狐運㑹盜刼輸絹於洛北運適與其下畋近/郊亞疑而訊掠服之楊寧覆驗事皆不讎亞怒劾寧德)¶
(宗信不疑詔元素馳按亞迎以獄告元素察其寃悉縱/所囚以還亞大驚復劾元素失有罪元素還帝已怒奏)¶
(獄未畢帝曰出元素曰臣言有所未盡帝曰第去元素/曰臣以御史按獄知寃不得盡辭是無容復見陛下帝)¶
(意解既道運寃狀帝感/悟曰非卿孰能辨之)縱囚使相告(隱太子建成討劉/黒闥獲俘皆撫遣)¶
(之百姓欣悦賊懼夜奔兵追戰黒闥衆猶盛乃縱囚使/相告禠衣甲還鄉里告妻子獲者既已釋矣衆乃散或)¶
(縛渠長降/遂擒黒闥)¶
<pb:KR3k0008_WYG_045-29a>¶
　　　恤囚徒(十/)¶
白繫者饑寒瘐死朕甚憐之(漢宣詔/見上注)作徒衣(見上/注)給酒¶
肉(趙廣漢爲京兆富人蘇回爲郎二人刼執之求財廣/漢就曉之曰京兆職謝兩卿無殺天子臣釋質束手)¶
(得善相遇二人即叩頭送獄廣令給酒肉至/冬當出趙豫爲調棺歛葬具皆曰死無所恨)妻入獄(見/寛)¶
(刑門無子令/妻入獄注)又(晉喬智明字元逹爲隆慮令部人張兊/報父讎母單身有妻無子智明愍之令)¶
(妻入獄隂縱之有勸逃者兊曰有君/如此不忍累之於獄産一男會赦免)有官秩在獄(惠詔/爵有)¶
(五大夫吏六百石以上及官皇帝而知名/者有罪當械皆須繫寛容不入狴牢者)問囚欲言(吳/顧)¶
(雍爲丞相爲吕壹所誣毁雍和顔色問其辭狀/臨岀又謂曰君得無有所欲道耶壹叩頭無言)孔問其¶
<pb:KR3k0008_WYG_045-29b>¶
服否(唐志大理寺丞六人正刑之輕重/徒以上囚則呼與家屬問其服否)盡欽恤之道竭¶
哀矜之誠(使生者不怨死者不恨此王者/恤刑之法也白居易䇿止獄)畫衣不犯載¶
酒無寃(文粹楊炯少姨廟碑糾萬人者施之以八刑詰/四方者戒之以三典畫衣不犯載酒無寃其恤)¶
(刑有如/此者)輕囚乆繫(唐臨事見/獄囚門)三農啓候(方陳愛敬之規/百姓爲心爰軫)¶
(泣辜之念中/宗慮囚制)¶
　　　濟活囚徒(十一/)¶
白邴吉拒閉使者(漢書皇曽孫在邸獄望氣者言長安/獄中有天子氣上使分條中都官詔)¶
(獄無輕重皆殺之邴吉爲郡/吏拒閉使者使者不得入也)袁安條奏楚獄(後漢袁安/爲楚郡太)¶
<pb:KR3k0008_WYG_045-30a>¶
(守楚王英反連及數十人顯宗怒甚治之迫急自誣安/不入府往案獄者無證明者條上岀之掾吏叩頭争安)¶
(曰如不合上意太守自坐不/相及帝悟奏出四百餘家)治岀(崔篆爲建新大尹獄/姧塡滿岀二千餘人)¶
(掾吏叩頭曰將有悔篆曰邾文公不以一人易其/身君子謂之知命如殺大尹贖二千人蓋所遇也)拷一¶
連十(後漢韓朗以侍御史與三府掾治楚獄顔忠辭及/劉連連未嘗與忠相見朗傷其寃試以連等物色)¶
(問忠對錯悞乃上言疑無辜拷一連十拷十連百車駕/自幸洛陽獄錄囚徒治出千人論曰仁人之言其利溥)¶
(哉/)免於斧鑕(史張蒼坐法當斬解衣伏鑕肥白如瓠王/陵偉之言於沛公赦不斬又暴勝之欲斬)¶
(王訢訢曰殺訢不足増威不如時有/所捨以明恩貸勝之壯其言而赦之)孔釋械(狄仁傑出/豫州刺史)¶
(時越王兵敗支黨餘二千人論死仁傑釋其械密疏曰/臣欲有所陳似爲逆人申理不言且累陛下欽恤意表)¶
<pb:KR3k0008_WYG_045-30b>¶
(成復毁自不能定然此皆非元惡詿誤至此有詔悉謫/戍邊囚岀寧州父老迎勞曰狄使君活汝耶因相與哭)¶
(碑下囚齋三日乃去/至流所亦爲立碑)七族得貸(仁傑免死武承嗣屢請/誅之后曰今已行不可)¶
(返時同被誣者鳯閣侍/郎任知古等七族得貸)全活數十姓(裴度字中立加中/書令李訓之禍宦)¶
(官肆威以逞凡訓注宗婭賔客悉收逮/訊報苛慘度上疏申理全活數十姓)治獄主仁恕(崔/仁)¶
(師事見/獄囚門)屈突通覆簿(覆隴西牧簿得隱馬二萬匹帝怒/收太僕卿慕容悉逹監牧官吏千)¶
(五百人將悉誅死通曰人命至重死不復生陛下以至/仁育四海豈容以畜産一日戮千五百人帝叱之通進)¶
(頓首曰臣願身就戮以挺衆死帝寤曰朕不明/乃至是今當免悉逹等旌爾善言遂皆減論)情有重¶
輕(陳希烈等數百人待罪議者悉抵死李峴獨曰法有/首從情有重輕若一切論死非與天下惟新之意固)¶
<pb:KR3k0008_WYG_045-31a>¶
(争數日乃見聽/衣冠蒙更生)¶
　　　録囚(十二/)¶
白有所平反(漢雋不疑爲京兆尹每行縣錄囚徒有所/平反母即喜如無母爲之不食故不疑爲)¶
(吏嚴而/不殘)察顔色(後漢左雄爲青州刺史每行/部錄囚徒察顔色多得情僞)口説(應奉/爲郡)¶
(決曹吏行部四十二縣錄囚徒數千人太守問/之奉口説罪殺兼繫姓名坐狀輕重一無遺脱)罵囚(吳/吕)¶
(壹以姦罪繫廷尉尚書懷敘靣罵/辱壹丞相顧雍元歎責懐敘云云)孔以執灋平恕方戴¶
胄(張文瓘字稚圭嘗有小疾囚相與齋禱願亟視事以/執灋平恕方戴胄後拜侍中囚因遷皆垂泣其得人)¶
(心如/此)指曉枉直(何易于凡鬬民在廷易于丁寧指曉枉/直杖楚遣之不以付獄吏三年無囚)¶
<pb:KR3k0008_WYG_045-31b>¶
占對(唐臨高宗嘗錄囚臨占對無不盡帝喜曰爲國之/要在用法刻則人殘寛則失有罪惟是折中以稱)¶
(朕/意)盡情(成汭青州人頗知吏治嘗錄囚盡其情墊江賊/隂殺令其主簿疑小史導之訊不承臨刑曰我)¶
(且訟地下踰月吏暴/死汭聞益詳於獄)唐太宗親錄囚徒(六年唐太宗親/錄囚徒閔死罪)¶
(者三百九十人縱之還家期以明年秋即刑及期囚/皆詣朝堂無後者太宗嘉其誠信悉原之唐刑法志)¶
　　　無囚(十三/)¶
白黃霸(爲潁川百姓嚮化/八年獄無重囚)董恢(爲不其令獄連/年無囚後漢)劉平(爲/全)¶
(耕令有恩惠百姓懐感/刺史行縣獄無繫囚)囹圄空虚(寂/寥)孔獄無重囚(刑法/志代)¶
(宗性仁恕即位五年/府縣寺獄無重囚)狴牢傾(杜甫有事於南郊賦/叢棘坼而狴牢傾)無一¶
<pb:KR3k0008_WYG_045-32a>¶
人獄(文粹杜牧上高大夫書梁公元崇首佐元宗/起中興業凡三十年天下幾無一人之獄)吏閣¶
丹筆(文粹李庾西都賦臺收白簡吏閣丹筆/司刑無鬼哭之庭大理有烏巢之獄)鑽鑿不用¶
獄訟以衰(柳宗/元表)¶
　¶
　¶
　¶
　¶
　¶
<pb:KR3k0008_WYG_045-32b>¶
　¶
　¶
　¶
　¶
　¶
　¶
　¶
　白孔六帖卷四十五¶
