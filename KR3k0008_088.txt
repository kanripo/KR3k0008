# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.827132
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷八十八
<pb:KR3k0008_WYG_088-1a>¶
欽定四庫全書¶
　白孔六帖卷八十八　　唐　白居易　原本¶
　　　　　　　　　　　宋　孔　傳　續撰¶
　　學校(一/)　　　　　勸學(二/)¶
　　同學(三/)　　　　　師(四/)¶
　　尊師(五/)　　　　　善誘(六/)¶
　　失師道(七/)　　　　扑刑(八/)¶
　　死䘮(九/)　　　　　從學(十/)¶
<pb:KR3k0008_WYG_088-1b>¶
　　詩(十一/)　　　　　書(十二/)¶
　　易(十三/)　　　　　春秋(十四/)¶
　　書籍(十五/)　　　　借書(十六/)¶
　　　學校(一/)¶
白古之教者家有塾黨有庠遂有序國有學　槐市¶
杏壇(學/名)子衿刺廢(亂世則/學不修)毁鄉校(傳曰鄭人游鄉校以/議執政毁鄉校何如)¶
(子産曰人議善者吾則行之否者/吾則改之是吾師也若何毁之)開設學校　開士林¶
之學　小雅盡廢　遊講肆　入學以齒　學不可廢¶
<pb:KR3k0008_WYG_088-2a>¶
(教所/由興)將崇洙泗之風(必立膠/庠之學)文翁立學(漢文翁為蜀郡/守及諸郡縣小)¶
(吏起學宫設官使弟子授業遂/變鄒魯之風天下並令立學)成均(五立/學名)天子命之教¶
然後為學小學在公宮南之左大學在郊　夏后庠序¶
　殷瞽宗　周頖宮　天子立四學(周立四/郊之養)養國老於¶
東郊養庶老於虞庠　大學之道在明明徳　稷下(關/西)¶
告往知來(子貢曰告諸/往而知來者)大設庠序(范寗字武子為豫章/太守大設庠序取交)¶
(州石為磬以革舊制學者/千人以私俸給又起學臺)不改作而修學(晉盧浦字允/源為鄱陽内)¶
(史修庠序祭酒求更起屋行禮浦曰孔子射於矍/相之圃而行禮大樹下況今學史序高望顯敞乎)避疾¶
<pb:KR3k0008_WYG_088-2b>¶
(後漢魯平字叔陵為相趙王欲移居學舍平諫不聽遂/上言詔下詰平平奏曰禮諸矦甍於路寢未有逃避之)¶
(典學校教化之處/不可詔從平言)修孔子廟階前除草得璧(後漢鍾離/意為魯相)¶
(出私錢付户曹孔訢修孔子廟身入廟拭枕席劔履男/子張伯除堂下草得璧七枚伯藏一枚以六白意意啟)¶
(前甕中丹書云/云具璧門注)孔學校復興(高士廉進益丱長史引諸/生講授經義學校復興)¶
學堂(陳子昻學堂/至今猶存)韋嗣立上書(極陳永淳後庠序隳散/胄子衰缺儒學之官輕)¶
(章句之選弛貴閥後生以徼倖升寒族平流以替業去/陛下誠下明詔追三舘生徒敕王公以下子弟一入太)¶
(學尊師尚儒發揚勸奬海内知鄉然後審畀銓/揔各程所能以之臨人則官無曠民樂業矣)請廣學¶
校(賈至以謂今鄉舉取人未盡請廣學校/増國子博士貟十道大州得置大學舘)増學廬(李栖/筠増)¶
<pb:KR3k0008_WYG_088-3a>¶
(學廬表宿儒河南禇冲呉何貟等拜學官為/之師身執經問義逺邇趍慕至徒數百人)興州縣學¶
廬(倪若水為汴州刺史増修孔子廟興/州縣學廬勸生徒為教誨風化興行)修講舍(陽嶠修/講舍人)¶
(以為/善)千二百區(劉禹錫甞嘆天下學校廢乃奏記宰相/曰言者謂天下少士而不知養才之道)¶
(大堙不揚貞觀時學舍至千二百區生徒三千餘外夷/遣子令入附者五國今室廬圯廢生徒衰少非學官不)¶
(振病無貲/以約也)月俸完葺(鄭餘慶建言兵興以來學校廢諸/生離散今天下承平臣願率文吏)¶
(月俸百取一以/資完葺詔可)大起學校(李栖筠為常州刺史乃大起/學校堂上畫孝友傳示諸生)¶
(為鄉飲酒禮登歌/降飲人人知勸)督生徒興愷悌(韓退之潮州請置鄉/校牒以督生徒興愷)¶
(悌之風刺史出已俸百千以為/學本收其贏餘以給學生㕑饌)陸䞇八計曰(視學校興/廢以稽教)¶
<pb:KR3k0008_WYG_088-3b>¶
(導/)四門義學(王潮昭宗假潮福建等州/團練使乃作四門義學)設鄉校(常衮始/閩人未)¶
(知學衮至為設鄉校使作為文章親加講導與為客主/鈞禮觀㳺燕饗與焉由是俗一變歳貢士與内州等其)¶
(後閩人春秋配/饗衮于學官)葺儒宮(高承簡拜刺史葺儒/宮備俎豆歳時行禮)大屋加塗¶
蔇(題衡山文宣王廟講堂非/褁建大屋加塗蔇杜甫詩)鞠為荒圃(文粹舒元輿國/庠記雖舘千雲)¶
(合鞠為/荒圃)邦民之良弁服是纓(公躬講講論虔黙以聽/栁宗元道州先聖廟碑)俾¶
是荒服移為闕里(在周則魯侯申能修泮宫詩有其歌/在漢蜀守文翁能首儒學史有其賛)¶
(今公法古之大同于魯/化人之艱侔于蜀同上)廟舍峻整階序廓大(同上薛公/祭于先聖)¶
(然其堂庭庳陋椽梀毁墜曽不及浮圖外説克壯厥居/水潦仍至歳加蕩汰公蹙然不寧若罔獲承既祭而出)¶
<pb:KR3k0008_WYG_088-4a>¶
(登墉以望爰得羙地豐衍端夷水環以流有泮宮之制/是日樹表列位由禮考宜然後節用以制貨財乗時以)¶
(僦功役逾年而克有成廟舍峻整階序廓大講肄之位/師儒之室立廩以周食圃畦以毓蔬權其子母贏且不)¶
(竭由是邑里之秀民感道懷/和更來門下咸願服儒衣冠)徴工僦功完舊益新(州之/廟屋)¶
(壞㡬毁神位刺史桞宗元始至大懼不任以墜教基丁/未奠薦法齊時事禮不克施乃合初亞終獻三官衣布)¶
(洎于贏財取土木金石徴/工僦功完舊益新栁州碑)¶
　　　勸學(二/)¶
白敬教勸學(衛文/公)文翁化蜀　劉渠起舍(劉渠字曼生/除新成長告)¶
(縣曰昔文翁化蜀乃更/大造學舍聚生徒也)三餘(董遇有從學者苦無日遇/言以三餘冬歳之餘夜日)¶
<pb:KR3k0008_WYG_088-4b>¶
(之餘隂雨/月之餘)無貟數(漢元設博士弟子無/致貟數以廣學也)公卿子為諸生¶
(左雄伯豪奏徴海内名儒為博士公卿/子弟為諸生有志操者加其俸禄也)别立學舍(明帝/為功)¶
(臣子孫别立學選高能以受業自期門羽林之士悉通/孝經章句自始亦遣子入學濟濟洋洋莫盛於永平也)¶
孔歲饑講學不廢(崔從㑹歲饑拾橡/實以飯講學不廢)賜市書絹(隴西恭/王驕侈)¶
(其弟奉慈亦荒縱皆為帝所鄙甞曰吾仇人有善且用/之況親戚乎墳典不聞學何以為善哉各賜市書絹二)¶
(百匹以愧切之/然不自克也)身為教誨(倪若水為汴州刺史勸生/徒身為教誨風化興行)誘¶
勸後生(陽嶠好學善/誘勸後生)六經法言(韋處厚穆宗立為翰林/學士處厚以帝冲怠不)¶
(向學即與路隋合易詩書春秋禮孝經論語掇其粹/要題為六經法言二十篇上之兾助省覽帝稱善)廣¶
<pb:KR3k0008_WYG_088-5a>¶
學廬(盧鴻至山中廣學/廬聚徒至五百人)業患不能精無患有司之不明¶
行患不能成無患有司之不公(韓愈進/學解)¶
　　　同學(三/)¶
白有朋自逺方來不亦樂乎　儒有合志同方營道同¶
術竝立則樂相下不厭　孫臏與龎㳙俱學兵法事魏¶
惠王為將軍龎㳙以能不及臏以法斷兩足臏之齊後¶
伐魏殺㳙(史/記)蘇秦張儀俱事鬼谷先生　同硯席書(漢/宣)¶
(帝與張彭/祖云云)收斂(後漢戴封同學石敬之卒封收斂送䘮/到其家其家見平生書物皆在棺中大)¶
<pb:KR3k0008_WYG_088-5b>¶
(異/之)吊同門生(王丹有同門生遭䘮子請/吊丹撻之令遺縑而已)割席(魏管寧與/革歆同學)¶
(聞門外車馬聲歆出觀/之寧割席曰子非我友)獨學無友則孤陋而寡聞　遜¶
友視志　敬業樂羣索居(離/羣)莊子妸荷甘與神農俱學¶
於老龍吉(神農隱几闔戸晝瞑妸荷甘日中奓戶而入/曰老龍死矣神農隱几擁杖而起嚗然放杖)¶
(而笑曰知子僻陋/漫誕故棄子也)孔同學相愛(許紹父法光為刺史元/皇帝為安州撫管紹時)¶
(為兒與高祖/同學相愛也)講徳討儒(君昔與余講徳討儒時中之/奥希聖為徒吕衡州誄栁文)遭¶
時致力必濟謨庸(文粹司空圖三賢賛隋大業間房公/李公魏公同師文中子甞謂其徒曰)¶
(𤣥齡也志而宻靖也惠而斷徴也直而遂俾其遭時致/力必濟謨庸賛曰三賢志同夙尚儒風以植公忠出遇)¶
<pb:KR3k0008_WYG_088-6a>¶
(太/宗)¶
　　　師(四/)¶
白我師(三人同行/必得我師)吾師(子産曰/是吾師)主善(子曰徳無常/師主善為師)吾道¶
(鄭𤣥字康成初事馬融學解歸/北海融曰鄭生今去吾道東矣)教學相長　親師(安其/業而)¶
(親其/師)人師(然後可以/為人師)擇師(不可/不慎)肄業(習/也)無犯顔而諫¶
無隱(隱過/失也)就養無方　洙泗之間西河之上(曾子謂子/夏曰吾與)¶
(汝事夫子於洙泗之間退而/老於西河之上使民疑也)青衿胄子　絳紗(宋宣文/君立講)¶
(堂生徒隔絳/紗幔受業)不見靣(董仲舒下帷讀書弟子以/相次受或不見其靣也)五經笥¶
<pb:KR3k0008_WYG_088-6b>¶
(邉孝先荅弟子嘲/曰腹便便五經笥)請益(無/倦)胄筵(講肆/絶帳)發矇　童蒙求我¶
　周禮太宰以九兩繫國民三曰師以賢得民能自得¶
師者王　自行束修以上吾未甞無誨焉　從吾所好¶
既多知十之賢(博我以文必/重在三之義)杏壇講論(槐市/請師)門人(門生/弟子)¶
當仁不讓於師　教然後知因師貴自彊道宜馴致¶
茍誨而不倦(則教所/由興)示以一隅(教其/四失)始發蒙以求我(終/論)¶
(道而/起予)拳拳服膺　聖人無常師　師無當於五服弗得¶
不親(禮/)接待(張禹字子文弟子彭宣恭儉有法度戴崇/愷悌多智禹受業愛崇而敬宣崇候禹將)¶
<pb:KR3k0008_WYG_088-7a>¶
(入後堂燕飲昬夜極樂宣之來便坐講論經/義日晏賜食不過一肉巵酒兩人皆自得也)救師(魏揚/政從)¶
(范叔受易权為出妻告繫獄政以箭貫耳抱/叔子㐲道側訟叔帝感曰乞賜揚生師也)質疑(其勤/學門)¶
少學徒(董遇善左傳更為作宋墨别墨有從學遇不肯/教謂之曰必當先讀百徧而義自見於是生徒)¶
(少從遇學無/為朱墨也)不求資(邴原年十一䘮父家貧隣有書舎/原過之必泣其師問之曰何泣原)¶
(曰孤者易傷貧者易感夫學者必有父兄羡其不孤而/得學師感之曰欲學何書原曰無錢資師曰茍有志徒)¶
(相教不求資/遂從學也)不往教(孫寶字子嚴御史大夫張忠欲令/授子經乃為除舎寶遂去忠遂署)¶
(為主簿以屈之寶曰君男欲學而移寶自近禮有來學/無往教道不可屈屈身何傷且不遇者無所不為況主)¶
(簿乎忠聞之/大慙遂薦寳)又(包咸字子良太守黄讜署户曹欲召咸/入授其子咸曰學無往教讜遂遣子就)¶
<pb:KR3k0008_WYG_088-7b>¶
(師/)公超市(張楷字公超隱居學道者從之所/在成市今華隂山南有公超市)擬十哲(晉/文)¶
(立字廣休事譙周周門人以立為顔/回陳受字季虔為子夏羅憲為子貢)連坐(樂恢字伯奇/事焦永為河)¶
(東守隨之官閉廬讀誦不交人物後永被考/諸弟子以關通被繫恢獨皎然不千法也)追訟罪(鄭/𢎞)¶
(字巨君師焦貺楚王英反引貺貺被收疾病於道亡殁/妻子禁制獄諸生懼連乃皆變姓名逃罪𢎞獨髠頭負)¶
(鑕訟貺罪顯宗赦其家𢎞/躬送貺䘮及妻子還鄉里)舉羣盜(漢叔孫通無所言皆/進故羣盗弟子或竊)¶
(言曰數歳事先生今不能進專言大滑何也/通曰漢王方蒙矢石諸生寧能闘乎乃薦之)自表連罪¶
(李膺以黨錮死獄中門生故吏並被禁侍御史景毅子/峴為膺門徒而未有牒録故不及譴毅曰謂膺賢遣子)¶
(師之遂自/表以免歸)請罪人(晉嵇康將刑東市學生三/千人上書請為師帝不許)不薦弟子¶
<pb:KR3k0008_WYG_088-8a>¶
(孔光為三公弟子多就見師居位幾得其/助光終無所薦舉至有怨者其公如此)又(後漢魯恭/仲康在公)¶
(位選羣高弟至郡守者數十人而其耆舊大生或不蒙/薦舉有怨者恭聞之曰學之不講是吾憂也諸生不有)¶
(鄉薦者終/無言也)免門生役(王襃字偉元門人為縣役襃不囑/縣令乃歩擔乾飯立路旁磬折云)¶
(云門生為役故/來送令即放之)孔以師自居(王珪兼魏王泰師王見之/為先拜珪亦以師自居)¶
起學廬講授(袁滋彊學博記少依道州刺史元結讀書/自解其義結重之後客荆郢間起學廬講)¶
(授/)文章老(李嶠為文章老宿/一時學者取法焉)栁宗元(徙栁州刺史南方/為進士者千數千)¶
(里從宗元逰經指授/者為文辭皆有法)來學者跡接于道(陽城逺近慕其/行來學者跡接)¶
(于/道)不拒曲士(出為道州刺史太學諸生二百人請留城/栁宗元聞之遺何蕃等書曰俞扁之門不)¶
<pb:KR3k0008_WYG_088-8b>¶
(拒病夫繩墨之側不拒散/財師儒之席不拒曲士)翼贊一人(張後胤髙祖鎮太/原引為客以經授)¶
(秦王太宗即位賜燕月池帝從容曰今日弟子何如胤/曰昔孔子門人三千逹者無子男之位臣翼賛一人乃)¶
(王天下計臣之功過/於先聖帝為之笑)講授諸生(李善坐與賀蘭敏之善/流姚州遇赦還居汴鄭)¶
(間講授諸生四逺至/傳其業號文選學)矮國願得為師(蕭頴士矮國遣使/入朝自陳國人願)¶
(得蕭夫子為師者中書舎/人張漸等諌不可而止)表宿儒河南禇冲呉何貟等¶
(起拜學官為之師身執經問義逺/邇趍慕至徒數百人李栖筠傳)受業解惑(古之學者/必有師師)¶
(者所以傳道受業解惑也人非生而知之者孰能無/惑惑而不從師其為惑也終不解矣韓昌黎文師説)聖¶
人無常師(孔子師萇洪師㐮老聃郯子之徒其/賢不及孔子故弟子不必不如師)通其業¶
<pb:KR3k0008_WYG_088-9a>¶
成就其道徳(古之學者必有師所以通其業成/就其道徳由漢自來師道日微)取揆宏¶
襟詢謀逹識(韓休蘇頲集序拘戈考篆魯鼎看銘書有/亡篋文稱墜簡疑絳老之年走朝有門卜)¶
(晉侯之&KR1282;訪史莫知莫/不取揆宏襟詢謀逹識)使自直之箭則百代無一矢俟¶
自圓之木則千載無一輪(執矯揉之噐有視之灌/藂無非良材耳夢得文)今之¶
世為人師者衆笑之(舉世不師故道益離吾欲從師可/從者誰舉世笑之栁宗元師友箴)¶
病不喜閙(豈可使呶呶者早暮咈吾耳騷吾心則固僵/什煩憒愈不可過矣栁宗元荅韋中立書)¶
取其實而去其名(無招越蜀/吠怪同上)由魏晉以下人益不事師¶
(今之世不聞有師有輒譁笑以為狂人獨韓愈奮不顧/流俗犯笑侮收召後學作師說因抗顔而為師世果羣)¶
<pb:KR3k0008_WYG_088-9b>¶
(怪&KR0034;罵指目牽引而憎與為言詞愈以是得狂名居長/安炊不暇熟又挈挈而東屈子賦曰邑犬羣吠吠所怪)¶
(也僕往聞庸蜀之南常雨少日日出則犬吠予以為過/言僕來南冬幸大雪踰嶺被南越中數州之犬皆蒼黄)¶
(吠噬狂走者累日今韓愈既自以為蜀之日吾子又欲/使吾為越之雪不亦病乎誰敢衒怪於羣目以召閙取)¶
(怒乎同上荅/韋中立書)獨欠為人師(平居望外遭齒舌不少/獨欠為人師耳同上)巫醫¶
樂師百工之人不恥相師(韓文師說巫醫樂師百工之/人不恥相師士大夫之族曰)¶
(師曰弟子云者則羣聚而笑之問之則曰彼與彼年相/若也道相似也位卑則足羞官大則近䛕嗚呼師道之)¶
(不復可/知矣)言道講古窮文辭以為師(栁宗元荅嚴厚輿書/馬融鄭𤣥者二子獨)¶
(章句師耳今世固不少章句師僕幸非其人吾子欲之/其有樂而望吾子者矣言道講古窮文辭以為師則固)¶
<pb:KR3k0008_WYG_088-10a>¶
(吾屬事僕才能勇敢不如韓退之故又不為人師人之/所見有同異吾子無以韓責我若曰僕拒千百人又非)¶
(也僕之所拒拒為師弟子名而不敢當其禮者也若/言道講古窮文辭有來問我者吾豈常嗔目閉口邪)三¶
年國子師腸肚集藜莧(韓愈/詩)學生謁師䞇用腶脩(一束/酒一)¶
(壺衫布一裁色如師所服師出中門延入與坐割修&KR1893;/酒三爵止乃發篋出經摳衣前請師為說經大略然後)¶
(就室朝晡請益師二時堂上訓授道義示以文行/忠信孝悌睦友旬省月試時考歲貢唐埽崇敬傳)¶
　　　尊師(五/)¶
白敬業　敬道　嚴師　敬學　無北靣(太學之禮雖/詔於天子無)¶
(北靣所以/尊師也)請業則起請益則起　漢尊桓榮而設几(後/漢)¶
<pb:KR3k0008_WYG_088-10b>¶
(明帝尊桓榮以師禮上幸/太常府令榮坐東靣設几)燕敬鄒子而築宫(史鄒衍如/燕昭王擁)¶
(彗請列弟子而受業/築碣石宫而親事之)禮聞來學不聞往教　王者化人¶
(義存/敬學)生徒肄業(禮必/尊師)茍匪師嚴(則為/儒戱)經國化人(學實/為本)嚴¶
師敬業(教所/由興)摳衣(函/丈)于定國(為廷尉迎師受春秋身/執經北靣備弟子禮)孔¶
著九經師授譜(韋表㣲以學者薄師道不如聲樂牋/工能尊其師著九經師授譜詆其違)超¶
僕以宗師之位(栁宗元荅蕭纂求書祝以高文開其知/思又超僕以宗師之位貸僕以邱山之)¶
(號/)尊尚師儒(韋嗣立/上書)榎楚廢弛尊嚴而威(栁宗元/陽城碣)雖自¶
君恩亦因儒訓(前試宣州溧水縣尉胡震博通六經華/皓一志家在海郡筋力未衰臣童㓜之)¶
<pb:KR3k0008_WYG_088-11a>¶
(時胡震受業豈謂年逾四紀位列三公雖自君恩亦因/儒訓㐲以元和二年前揚州士曹參軍薛𤣥造縁與臣)¶
(亡父先授經具表論薦憲宗授越州諸暨縣令臣幸因/家門舊事輙敢薦聞伏希聖慈特授浙東管内官異臣)¶
(報其舊恩獲繼先志既顯華門之士實為儒者之榮奉/宣卿官至將相不忘本師朕深所嘉嘆宜依所奏賛皇)¶
(一品/制集)順宗重師傅見輒先拜(唐本/紀)兼魏王師王見之為¶
先拜珪亦以師自居(王珪/唐史)豈不能正平公之坐敬養亥¶
唐屈文矦之膝恭師子夏(文粹杜之松/荅王績書)道既知尊榮何¶
足恃(同/上)官守有限就學無因(延頸下風我勞何極誠恐/燉煌孝亷檢對書而不出)¶
(酒泉太守列鐘/鼔而不迷同上)¶
<pb:KR3k0008_WYG_088-11b>¶
　　　善誘(六/)¶
白存心(時觀而不語存其心也使/之悱悱憤憤然後啟發)救失(學者有四失敎/者必知之人之)¶
(學也或失則多或失則易或失則止此者/心之莫同也知其心然後能救其失也)善教者使人¶
繼其志　善學者師逸而功倍　善待問者如撞鐘叩¶
之以大者大鳴叩之小者小鳴　温故而知新可以為¶
師矣　循循善誘(夫子循循/然善誘人)憤啟(悱/發)一隅(子曰舉一隅/不以三隅反)¶
(則不/復也)教誨不倦(日/長)𫝊習(教/授)討論　日就月將　𫝊先儒¶
之訓(為後學/之宗)善道　欲罷不能(夫子循循善誘人博我/以文約我以禮欲罷不)¶
<pb:KR3k0008_WYG_088-12a>¶
(能既竭吾才如/有所立卓爾)人能𢎞道(師貴/受方)教所由興(學而/不厭)師能善¶
道(人欲/發曚)喻所由誠(由用/也)長善(善/)誘人孔易　道難為性¶
(教貴/受方)師過而商不及(俱未/得中)求退而由兼人(各宜/救失)能博喻¶
然後能為師　自彊不息(克勤/無怠)激勸犯法者(後漢郭林/宗左原為)¶
(郡學生犯法見斥林宗遇於路乃設酒肴以慰之人譏/林宗不絶惡人林宗曰人而不仁疾之已甚亂也原後)¶
(結客報諸生值林宗在學愧負/前言遂罷去人乃服其知識)孔魏王師(王珪兼魏王/師王曰願聞)¶
(所習珪曰漢東平王蒼稱為善最樂/願王志之帝聞喜曰兒可以無過矣)講教生徒(張鎰為/濠州刺)¶
(史政條清簡延經術士講教生/徒比去州升明經者四十人)獲趨門館荷深仁于哲¶
<pb:KR3k0008_WYG_088-12b>¶
匠(文粹劉太真上楊相公啟又念頃日曽霑引問擊蒙/而甞失所對獲趨門館荷深仁于哲匠被君子之善)¶
(誘雖其頑魯或/有庻幾之道焉)劉贊父玭為縣令贊始就學衣以青布¶
襂襦(每食則玭自食肉而别以蔬食食賛於牀下謂之/曰肉食君之祿也爾欲之則勤學問以干禄吾肉)¶
(非爾之食也由是賛益/力學舉進士五代史)叔達亡國之餘(幸頼前烈有隋/之末濫尸貴郡)¶
(因霑善誘頗識大/方文粹陳叔達書)建中貞元時文思崛興遂大振耀(㑹/故)¶
(相常衮來為福建觀察使有文章高名又性頗嗜誘進/微生推抜寒素中唯恐不及至之日比君為芝英每有)¶
(一作屢加賞進逰娱燕饗必召同席君之/聲漸騰於江淮且逹京師矣毆陽詹集序)¶
　　　失師道(七/)¶
<pb:KR3k0008_WYG_088-13a>¶
白教然後知困　佔畢(佔視也畢簡也/謂多其問難)隱學(疾/師)教之不¶
誠　使人不由其誠教人不盡其材(由用也/材道也)以我為隱¶
乎(吾無隱/乎爾)施悖　求佛(言教者亦言非/則學者失問)教之所由廢¶
師勤而功半(不善問/者云)逆師(廢/學)不閑於教訓(傳/)化而成俗¶
(孝則/為先)師或非人(教所/由廢)記問之學不足以為人師　嘲詠¶
(邉韶事見/廢墯門)相非(夏侯勝從兄子建師事勝勝非之曰建/所為章句小儒破碎大道建亦非勝為)¶
(學䟽略難/以應敵)孔無所從學(唐韓愈潮州請置鄉校牒刺史/縣令不躬為之師里閭後生無)¶
(所從/學爾)倚席(唐文粹博士有倚席之/譏請崇國學䟽李絳)居其位者不愧其道¶
<pb:KR3k0008_WYG_088-13b>¶
(足下出文閫為諸生之蓍龜作後來之綿蕝得不思其/居其位者不愧其道處于職者不墮其業乎否則市大)¶
(易負乘之譏招詩人伐檀之/刺矣移成均博士書皮日休)日戒其屬月勵其徒(嗚呼/西域)¶
(氏之教其徒日以講習決釋其法為事吾之視太學又/足為西域氏之羞矣奚不日戒其屬月勵其徒年持六)¶
(籍日决百氏俾諸生於/聖典也洞知大曉同上)¶
　　　扑刑(八/)¶
白扑作教刑　檟楚二物收威也(二者荆類扑建也/收者歛也禮記)孔¶
榎楚之政(栁宗元四門記四門學之制助教之職佐/博士以掌榎楚之政分其人而教育之)不¶
率教者檟楚之(歸崇敬抵生徒及第多少為博士/考課上下有不率教者檟楚之)督以¶
<pb:KR3k0008_WYG_088-14a>¶
鞭楚(陽嶠為國子祭酒生徒㳺墮者/至督以鞭楚人怨之乗夜毆嶠)劉知幾年十二父¶
藏器(為授古文尚書業不/進父怒楚督之唐史)廢業怠教者寘之以刑(自然/儒雅)¶
(日興典墳日重先生之道日盛太/學之訓日崇李絳請崇國學䟽)¶
　　　死䘮(九/)¶
白事師左右就養無方(方常/也)服勤至死心䘮三年哭寢¶
(師吾哭/諸寢)無服(孔子䘮門人疑所服子貢曰昔者夫子之/䘮顔回若䘮子而無服䘮子路亦然請䘮)¶
(夫子若䘮/父而無服)視猶父也(回也視予猶父也/予不得視猶子也)孔子之䘮二三¶
子皆絰而出天䘮予(顔淵死子/曰天䘮予)哭於廟門(哭師/云云)負土成¶
<pb:KR3k0008_WYG_088-14b>¶
墳(後漢桓榮字春卿事九江朱/普普卒榮乃奔䘮負土成墳)素服(夏侯勝授太后尚/書及卒太后素服)¶
(以報師/傅之恩)子路死夫子哭之於中庭(既哭進使者而問/故使者曰醢之矣)服¶
斬(郭禹師郭荷荷卒曰五服之師/者重服聖人嫌也遂服斬居廬)羣居則絰出則否¶
廬冢六年(史孔子䘮弟子三年䘮畢/唯子貢廬墓六年而去)思慕(孔子卒弟子/思慕以有若)¶
(似孔子相與立為/師以事如孔子)議服(晉禮志曰古無師制新禮齊衰/三年摰虞議宜依舊無服詔從)¶
(之/)其萎(梁木其壊哲人/其萎吾將安放)夢奠(子曰予疇昔之夜夢/坐奠於両楹之間)子哭¶
之慟　吊服加麻　棄官行服(魏王朗師楊/賜賜卒云云)孔子廟藏¶
孔子衣冠琴書(至漢二百/餘年不絶)孔門人行䘮(王義方既死門/人貟半千何彦)¶
<pb:KR3k0008_WYG_088-15a>¶
(先行䘮蒔松栢/墓側三年乃去)弟子共葬之(啖助傳施士匄呉人兼善/左氏春秋以二經教授由)¶
(四門助教為博士秩滿當去諸生封䟽/乞留凡十九年卒于官弟子共葬之)葬之日自逺至¶
者幾千人(江夢孫集門生弟子說釋經義卒時年八十/五葬之日自逺方至者幾千人而服縗絰時)¶
(跣者百許/江南野史)¶
　　　從學(十/)¶
白來學　鼔篋　負笈　摳衣　虛往實來(莊子行不/言之教)¶
善問者如攻堅木先其易者後其節目不善者反此¶
蟻術(蟻子時術之言蟻/蟲時術其功乃大)學歩(莊子壽陵餘子學歩邯/鄲失其故歩匍匐而歸)青¶
<pb:KR3k0008_WYG_088-15b>¶
出於藍而青於藍氷生於水而寒於水　百徧(有從董/遇學者)¶
(曰必先讀百/徧其義自見)犯夜(晉王承為東海吏錄一犯夜人來云/從師不覺日暮承曰鞭撻寗越以立)¶
(威名恐非正化之/本遣吏送歸家)告往知來(賜也始可與/言詩已矣)絶問(後漢趙/偉字君)¶
(長耻於厮役遂弃車馬詣資中杜撫授書/二十年絶問家為發䘮制服撫後乃歸)遁去(范丹字/史雲為)¶
(小吏恥之乃遁去受學/於樊英又就馬融學也)東家丘(鄭邴原字根矩欲遊學/詣孫崧崧曰君鄉里鄭)¶
(君學覽古今博聞多識而君捨之履千里所謂鄭為東/家丘也原曰人各有志或登山採玉或入海求珠豈可)¶
(謂登山者不知海之深也先生謂僕以鄭/為東家丘亦以僕為西家愚人崧辭謝之)稱官求學(應/劭)¶
(造鄭𤣥曰故太守應仲逺北靣稱弟子如何𤣥嘆曰/仲尼之門考以四科回賜之徒不稱官閥劭大慙)孔¶
<pb:KR3k0008_WYG_088-16a>¶
從外家學(蔣乂㓜從外家學得其書/博覽強記逮冠該綜羣籍)翺籍相上下(近李/翺從)¶
(僕學文頗有所得然其人家貧多事未能卒其業有張/籍者年長於翺而亦學於僕其文與翺相上下一二年)¶
(業之庶幾至乎至/也韓愈與馮宿書)無限其門(文粹林簡言上韓吏部書/人有儒其業與孟軻同代)¶
(而生不遂師於軻不得聞乎道閤下豈不謂之惜乎去人/夫子千有餘載孟軻揚雄死今得聖人之㫖能傳說聖)¶
(之道閤下耳今人睎閤下之門孟軻揚/雄之門也閤下無限其道為異代惜焉)問文章為事(韓/愈)¶
(荅竇存亮書今乃乗不測之舟入無人之地以相從/問文章為事身勤而事左辭重而請約非許之得也)¶
　　　詩(十一/)¶
白詩序曰正得失動天地感鬼神者莫近於詩先王以¶
<pb:KR3k0008_WYG_088-16b>¶
是經夫婦成孝敬厚人倫美教化移風俗　六義(一曰/風二)¶
(曰賦三曰比四曰/興五曰雅六曰頌)四始　刪詩為三百篇　温柔敦厚¶
詩教也　温柔敦厚而不愚則深於詩也不學詩無以¶
言(鯉退而/學詩)牆靣而立(子謂伯魚曰人而不為周/南召南其猶正牆靣而立)小子何¶
莫學夫詩詩可以觀可以興可以羣可以怨多識於鳥¶
獸草木之名　雅言(詩書執禮/皆雅言也)義府(詩書義/之府)思無邪(詩/三)¶
(百一言以蔽/之曰思無邪)起予者商也始可與言詩已矣　王澤竭¶
而詩不作(文選成康没而/頌聲寢云云)夫子自衛反魯然後樂正雅¶
<pb:KR3k0008_WYG_088-17a>¶
頌各得其所　興於詩(修身當先/學詩也)小雅盡廢則四夷交¶
侵中國微矣　刪以煩文(孔/子)詳其大義(毛/萇)若過庭之子¶
(不學風/雅之言)則入國之人(焉知敦/厚之教)子曰誦詩三百授之以政¶
不達使於四方不能專對雖多亦奚以為民風(命太史/陳詩以)¶
(觀民風陳詩謂/採詩以觀之)唐虞之代(教在/修文)殷周之時(學難/廢業)採周之¶
舊(反魯/而制)冬夏教以詩書(書屬禮禮隂也故以屬冬/詩屬樂樂陽也故以屬夏)春誦¶
(月/將)夏弦(以絲播/樂章)義則有六(詩有/六義)學而肄三(肄習也三謂/小雅三章鹿)¶
(鳴四牡皇/皇者華)不學博依不能安詩(博依廣博/興喻也)分為四(藝文/志仲)¶
<pb:KR3k0008_WYG_088-17b>¶
(尼没而微言絶七十弟子䘮而大義/乖故詩分為四注云謂毛齊韓魯也)習奉曰詩有五際¶
(君臣父子兄弟夫婦朋友/又詩内傳曰卯酉午戌亥)解頥(匡說詩/解人頥)牆靣(見/上)孔馬周¶
(嗜學/善詩)誦鹿鳴蟋蟀(山惲中宗昵宴近臣詔徧為技山惲/奏無所習惟知誦詩乃誦鹿鳴蟋蟀)¶
(二篇未畢中書令李嶠以其近規/諷止之帝嘉其直下詔賜服一稱)獻詩纂義(許叔牙於/詩禮尤邃)¶
(獻詩纂/義十篇)詩正而葩(韓愈進學解/曰詩正而葩)詩有魯逹(徐曠傳時許/善心薦曠及)¶
(魯逹爲學官時稱詩/有魯連皆一時冠)詩以紀興衰誦嘆(六/典)¶
　　　書(十二/)¶
白義府(趙衰曰郤縠敦詩/書詩書義之府也)雅言(見/上)孔子曰入其國其教¶
<pb:KR3k0008_WYG_088-18a>¶
可知也其為人也䟽通知逺而不誣則深於書者也(禮/)¶
上古之書謂之尚書　虞夏商周之書　典謨訓誥誓¶
命之文雅誥奥義　百篇之義歴代寳之以為大訓¶
上世帝王遺書　足以垂世立教　藏於屋壁(魯恭王/時嘗欲)¶
(以孔子宅為宫得古/文虞夏商周之書)伏生傳授(漢濟南伏生年過九十/失其本經口以傳授)¶
孔子訓傳(孔安國作傳其序曰/研精覃思博考經籍)反魯之刪(仲尼自衛/反魯書)暴¶
秦之剗(秦剗/古文)藏之書府(治以/學官)文之將䘮(焚棄於/秦坑)道之既¶
行(啓發於/魯壁)羲軒之化(必在/修文)虞夏之書(所宜/立學)臯陶之謨周¶
<pb:KR3k0008_WYG_088-18b>¶
公之誥(蜀志或怪諸葛亮文彩不豔而過丁寧周至時/議以臯陶大賢周公聖人考之尚書臯陶之謨)¶
(略而雅周公之誥煩而悉則臯陶與舜禹談周公與羣/臣誓故也亮所與言盡衆人凡士故其文㫖不得遂志)¶
(也/)古文(後漢杜林字伯山於西州得陳書古文尚書一/卷常愛之衛宏徐巡皆受林學士古文示人曰)¶
(林離流兵亂常恐此經將絶何意衛子餘生復能傳之/是斯道竟不墜地古文雖不合時務然禮失求之於野)¶
(古文不猶愈於野乎願生/無悔所學古文遂傳於世)孔王審邽(通/書)讀湯誓(高定七/嵗讀尚)¶
(書至湯誓跪問郢曰奈何以臣伐君郢曰應天順人何/云伐耶對曰用命賞于祖不用命戮于社是順人乎郢)¶
(異之世重/其早慧)本之書以求其質(栁宗元荅韋中立書本之/書以求其質此吾所以取)¶
(道之/原也)改頗為陂(唐𤣥宗詔典謨既作雖曰不刋文字或/訛豈必相襲朕聽政之暇乙夜觀書匪)¶
<pb:KR3k0008_WYG_088-19a>¶
(徒說於微言實欲暢於精理每讀古書洪範至無偏無/頗遵王之路三復斯文並皆協韻唯頗一字實則不倫)¶
(又周易泰卦中無平不陂釋文陂字亦有頗音陂之與/頗訓詁無别為陂則文亦㑹意為頗則聲不成文應由)¶
(煨燼之餘簡編墜缺傳授之餘差舛相仍原始要終須/有刋革朕雖先覺兼訪諸儒僉以為然終非獨斷宜改)¶
(頗字為陂仍/宣示國學)糾謬(王元感撰書糾/謬詆先儒同異)¶
　　　易(十三/)¶
白畫八卦(古者伏羲氏/始畫八卦)九聖之微言(自伏羲/至孔子)八索(八卦/之説)¶
(謂之八索求其義也又/仲尼讚易道以黜八索)絜静精微易教也　易之失賊¶
　知周公之德(傳曰韓宣子觀書太史氏見易象與魯/春秋曰周禮盡在魯矣吾乃今知周公)¶
<pb:KR3k0008_WYG_088-19b>¶
(之德與周之所以王也易象與周公/所作彖辭也故云乃知周公之徳)六爻之變三絶之¶
勤(孔子讀易/韋編三絶)斷志(子曰昔者聖人之作易也建隂陽天/地之情位以為易雖有明智之心進)¶
(必斷其/志焉)孔子曰加我數年五十而學易(知命之年乃/讀至命之書)窮¶
理盡性以至於命　鉤深索隱(通幽/洞𤣥)𤣥奥之言(精㣲/之義)易¶
與天地準　下學上逹　上天知命　頥天地之奥(知/鬼)¶
(神之/情)讚以微言(仲/尼)詳其大義(輔/嗣)以斷天下之疑知性命¶
之理　彰往考來　設卦明象(觀爻/立辭)撮造化之樞(逹剛/柔之)¶
(變/)羲文之易(文/選)孔七十六家(藝文志易類七十六/家六百六十五卷)縣解¶
<pb:KR3k0008_WYG_088-20a>¶
(尹知章覃思經/術於易尤縣解)佗書罕讀(王績字無功以周易老/莊置牀頭佗書罕讀也)著大¶
易(張志知著大易十五篇/其卦三百六十有五)為一時冠(易有陸徳明/為一時冠)膚末¶
於學(栁宗元與劉禹錫書見興董生論周易九六義取/老而變以為畢中和承一行僧得此説異孔頴逹)¶
(䟽而以為新奇彼畢子董/子何膚末於學而遽云云)¶
　　　春秋(十四/)¶
白魯史(春秋者魯/史記之名)晉乘(晉謂/之乘)撥亂反正莫近於春秋¶
獲麟之史(春秋感麟而作故絶/筆於獲麟之一句)記事繫年(記事者以事/繫日以日繫)¶
(月以月繫時以時係年/所以紀逺近别同異也)屬辭比事春秋教也　不刋之¶
<pb:KR3k0008_WYG_088-20b>¶
書　以一字為襃貶　春秋之稱微而顯志而晦宛而¶
成章盡而不汙懲惡而勸善　非聖人孰能修之　筆¶
削(史記仲尼筆削春秋游/夏之徒不能措一辭)知丘(子曰後世知丘者以春/秋罪丘者亦以春秋)¶
立一王之法　周禮盡在(見易/門注)善志(志記也春秋/善記事也)經國¶
之典(帝王之/准式)經者夫子之文章(傳者邱明/之善志)子夏不能措¶
辭(見/上)元凱猶其成癖(杜預有春/秋之癖)藏之書府(講以/學官)仲尼明¶
周公之志(傳序曰蓋周公之/志仲尼從而明之)丘明授夫子之經(序曰左/邱明授)¶
(經於/仲尼)周禮小史掌邦國之志(即序所謂諸/矦各有國史)分為五(漢藝/文志)¶
<pb:KR3k0008_WYG_088-21a>¶
(云仲尼沒而㣲言絶七十子䘮而大義乖故/春秋分為五注謂左氏公羊榖梁鄒氏郟氏)三傳異同¶
(後漢何休著公羊墨守左氏膏肓榖梁廢疾鄭𤣥乃發/墨守鍼膏肓起廢疾休見嘆曰康成入吾室操吾戈矛)¶
(以伐/我)春秋調人(晉劉延以春秋一經而三家殊塗諸儒/是非反為讐敵乃思一家之異合而通)¶
(之以周禮有和怨調人之官遂作春秋調人七萬餘言/論其首尾使大義無相乖有不可合者攀長短以通名)¶
(也/)立博士(劉歆字子駿上䟽請立左氏博士下議范叔/超曰左氏不祖孔子而出邱明師徒相傳又)¶
(無其文非先帝/所道無因得立)上䟽論(陳元上䟽陛下知丘明至寳親/受孔子而公羊榖梁傳聞於後)¶
(故立左氏博士詢可否此聖人得人之謙示不專已盡/之羣下也論者沉溺所習玩守舊聞左氏孤學少與遂)¶
(為墨家/所排之)公羊爭長(嚴翰公仲善公羊鍾繇好左氏為太/官㕑謂公羊為賣餅人家數與翰㑹)¶
<pb:KR3k0008_WYG_088-21b>¶
(辨析長短繇機㨗翰訥口時屈無以應繇曰公羊高竟/服邱明矣翰曰直故吏為邱明公服耳公羊未肯也)¶
孔實辭(孔子作春秋以一王法記言事以為襃/貶盡聞見以為實辭舉凡例以為異同)振滯(王/元)¶
(感撰春秋振滯等數十篇魏知/古見其書歎曰五經指南也)敗績(武平一初崔日用/自言明左氏春秋)¶
(諸矦官族它日學士大集日用折平一/曰君文章固耐久若言經則敗績矣)著通例及天文¶
事序議(韓滉善治春秋著通例/及天文事序議各一篇)袁滋(能為春秋嘗以劉/惲悲甘陵賦褒善)¶
(斥惡戾春秋指然其/文不可廢乃著後序)著三傳揔例(韋表微尤好春秋病/諸儒執一槩是非紛)¶
(然著三傳揔/例完㑹經趣)外傳(劉貺以竹書紀年序諸矦列㑹皆舉/諡後人追修非當時正史如齊人殱)¶
(于遂鄭弃其師皆孔子新意師春一篇録卜筮/事與左氏合知按春秋經傳而為也因著外傳)于休烈¶
<pb:KR3k0008_WYG_088-22a>¶
(吐蕃金城公主請文籍𤣥宗詔秘書寫賜休烈上䟽曰/若陛下慮其失情示不得已請去春秋當周徳既衰諸)¶
(矦盛强征伐競興情偽於是乎生變詐於是乎/起有以臣召君取威定覇之事誠與國之患也)樊澤(著/春)¶
(秋/傳)彭玗(通左氏/春秋)王審邽(通春/秋)朱子奢(貞觀初高麗百濟/同伐新羅連年病)¶
(兵不解帝假子奢侍郎持節諭㫖至其國為/發春秋題納其美女帝責違旨而猶愛其才)集傳(啖助/善為)¶
(春秋考三家短長縫綻漏闕號集傳/凣十年乃成復攝其綱條為例統)可讀(施士匄撰春/秋傳未甚傳)¶
(後文宗喜經術李石/因言士匄春秋可讀)凡史氏褒貶大法(春秋已備之矣/孔子聖人作春)¶
(秋辱於魯衛陳宋齊楚卒/不遇而死韓文論史書)非聖人之作春秋(周室卑而/諸矦僣矣)¶
(文粹常仲孺/文宣王廟記)著後梁春秋(蔡允/恭)記諸侯戰争之事(五代/敬翔)¶
<pb:KR3k0008_WYG_088-22b>¶
(太祖問曰聞子讀春秋春秋所記何等事翔曰記諸侯/戰争之事耳太祖曰其用兵之法可以為吾用乎翔曰)¶
(兵者應變出竒以取勝春秋/古法不可用於今太祖大喜)三代聖王死其道盡留於¶
春秋(文粹劉軻與焉植書自洙泗渡于淮逹于江浮滄/濵抵羅浮始得師于夀春楊生楊生以傳書為道)¶
(者也始則三代聖王/死其道盡留於春秋)紀事(文粹陸龜蒙春/秋者紀事之史)憑私臆決(啖/助)¶
(摭訥三家不本所承自用名學尊之曰孔子意/徒令後生穿鑿詭辨詬前人捨成説自為紛紜)左氏有¶
文逺(徐曠字/文逺)幽厲雖衰雅未為風逮平王之東人習餘¶
化(啖助幽厲雖衰雅未為風逮平王之東人習餘化茍/有善惡當以周法正之故斷自平王之季以隠公為)¶
(始所以拯薄勉善救/周之弊革禮之失)¶
<pb:KR3k0008_WYG_088-23a>¶
　　　書籍(十五/)¶
白五車(莊子曰惠施/其書五車)羣書(班游受詔/進讀羣書)閱市(王充貧無書/游洛陽市閱)¶
(所賣書一見必/誦遂通百家)文史溢几篋(張華字茂先雅愛書籍身/死日無餘財唯文史溢几)¶
(篋嘗徙居載書三十車秘書監/虞志撰定書皆資華本取定)孔以墜鬻為不孝戒子¶
孫(杜兼家聚書至萬卷署其/末以墜鬻為不孝戒子孫)數車(李襲譽以餘資寫書/罷揚州書遂數車載)¶
好書(矦君集本以行伍奮不/知學後貴益自喜好書)校集秘書(魏證奏引諸儒/校集秘書國家)¶
(圖籍粲/然完整)聚書至二萬卷(蘓弁聚書至二萬卷手自言/定當時稱與秘府埒本傳)不¶
減秘府(王方慶家聚書/多不減秘府)令狐徳棻贊曰(典章圖史有國/者尤急所以考)¶
<pb:KR3k0008_WYG_088-23b>¶
(存亡成敗陳諸前而為之戒方天下初定徳棻/首發其義而後唐之文物粲然誠知治之本歟)求天下¶
遺書(令狐徳棻大亂後經籍亡散秘書湮缺徳棻始請/帝重購求天下遺書置吏補録不數年圖典略備)¶
手寫書百卷(李大亮在越州手冩書/數百卷及去留都督署)吐蕃請文籍四種¶
(于休烈吐蕃金城公主請文集四種𤣥宗詔秘書冩賜/休烈上䟽吐蕃之性慓悍果決善學不回若逹於書則)¶
(知戰深於詩則知武夫有師干之試深於禮則知月令/有廢興之兵深於春秋則知用師詭詐之計深於文則)¶
(知往來書檄之制此何/異假㓂兵資盗粮也)一書進官一資(於時經大盜後/史籍燔缺休烈)¶
(奏請下御史覈史館所由購府縣有得者許上送官/一書進官一資一篇絹十疋几數月止獲一二篇)讎¶
定羣書(王珪父顗隋開皇十三年/召入秘書内省讎定羣書)自寫筆不釋手(張文/&KR0008;自)¶
<pb:KR3k0008_WYG_088-24a>¶
(寫筆不釋手子弟諫/止曰吾好此不為倦)侔秘府(張𢎞靖家聚/書侔秘府)以古文字參¶
定同異(韓王元嘉藏書至萬卷/皆以古文字參定同異)文句詳正(宗室沖譔時/籍没者衆惟)¶
(沖譔家書為多皆文/句詳正秘府所不及)開陳經書(王義方為吉安丞吉安/介蠻夷梗悍不馴義方)¶
(召首領稍選生/徒為開陳經書)左右圖史(楊綰獨處一/室左右圖史)賜書(栁宗元貽/京兆尹許)¶
(孟容書曰家有賜書三千卷尚在善和/里舊宅宅今三易王書存亡不可知)熟誦乃録(陸龜/蒙得)¶
(書熟誦乃録讐比勤勤朱黄不/去手所藏雖少其精皆可傳)四庫完治(禇無量初内/府舊書自高)¶
(宗時藏宫中甲乙叢倒無量建請繕錄補第以廣秘籍/天子詔於東都乾元殿東廟部彚整比無量為之使因)¶
(表盧僎陸去泰王檡從徐楚壁分部讐定衛尉設次光/祿給食又詔秘書省司經局昭文崇文二舘更相檢讐)¶
<pb:KR3k0008_WYG_088-24b>¶
(采天下遺書以益闕文不數年四庫/完治帝詔羣臣觀書賜無量等帛)追紬故書(鄭虔為/博士初)¶
(虔追紬故書可誌/者得四十餘篇)括遺書(蕭穎士奉使括遺書趙衛/間淹久不報為有司劾免)藏¶
家書於箕潁間(安禄山反潁士因藏家/書於箕潁間身走山南)唐元宗(置集賢/院部分)¶
(典籍乾文殿博覽羣書至六/萬卷經籍大備又稱開元焉)炱朽蟫斷籖秩紛舛(焉懐/素有)¶
(詔句校秘書是時文籍盈漫皆炱朽蟫斷籖秩紛舛懐/素建白願下紫㣲黄門召宿學巨儒就校繆缺又言自)¶
(齊以前舊籍王儉七志已詳請采近書篇/目及前志遺者續儉志以藏秘府詔可)聚書為樂(翟/光)¶
(鄴日與賔客飲/酒聚書為樂)竒篇秘籍(段成式多/竒篇秘籍)取民藏書獻(董昌/僖宗)¶
(始還京師昌取越民裴氏/藏書獻之補秘書之亡)家藏書至萬五千卷(蔣/乂)起文¶
<pb:KR3k0008_WYG_088-25a>¶
思殿(前蜀王建起文思殿以清資/五品正員官購羣書以實之)縹帙(李白/詩)林軸麗麗¶
(來鵠讀鬼谷子其天下之書則墻褰/整林軸麗麗斯可謂教導之備者也)年代浸逺謬誤滋¶
多(文粹李陽氷論古篆書孔壁遺文/汲冡舊簡年代浸逺謬誤滋多)黄墨精謹(韋述蓄/書二萬)¶
(卷皆手校定黄墨精/謹内秘書不逮也)鄴矦家多書挿架三萬軸(一一懸/牙籖新)¶
(若手未觸韓/愈送諸葛詩)數車(韋述元行冲為時儒/宗常載書數車自隨)家有書至萬卷¶
世號李書樓(李/蹊)藏書之盛莫盛於開元(其著録者五萬/三千九百一十)¶
(五卷而唐之學者自為之書者又二萬/八千四百六十九卷嗚呼可謂盛矣)軸𢃄籖帙(两都/聚書)¶
(四部以甲乙丙丁為次列經史子集四庫/其本有正有副軸帶籖帙皆異色以别之)四部書(景龍/文舘)¶
<pb:KR3k0008_WYG_088-25b>¶
(記薛稷知集庫馬懐素知經庫沈佺期/知史庫武平一知子庫謂之四部書)乙夜觀書(唐文/皇帝)¶
(每視朝後即閱羣書嘗謂左右曰若不/甲夜觀事乙夜觀書何以為人君也)洋洋滿車(好古/書百)¶
(家言洋洋滿車行則與俱止則/相對積為義府溢為髙文栁子)愛古書樂而成之(吾嘗/病其)¶
(畔散不属欲采此義幸吾弟宗直愛古書樂而成之搜/討磔裂攟摭融結離而同之與類推移不易時月而咸)¶
(得從其條貫森然炳然若開羣玉之府指撝聮/累圭璋琮璜之状各有列位不失其序栁宗元)文字魯¶
恭留(杜/詩)家有書萬卷所藏必三本(栁仲郢家有書萬卷/所藏必三本上者貯)¶
(庫其副常所閱/下者幼學焉)隋平之後經籍漸備(大唐平王世充收/其圖書泝河西上)¶
(多有漂没存者猶八萬自是圖籍在秘書𢎞文舘集仙/所寫皆御本也書有四部一曰甲為經二曰乙為史三)¶
<pb:KR3k0008_WYG_088-26a>¶
(曰丙為子四曰丁為集故分為四庫毎庫二人知寫書/出納名目次序以備檢討焉四庫之書两京各一本共)¶
(一十二萬五千九百六十卷皆以益州麻紙寫其經庫/書綠鈿白牙軸黄帶紅牙籖史庫書鈿青牙軸縹帶綠)¶
(牙籖子庫書雕紫檀軸紫帶碧牙籖集/庫書綠牙軸朱帶白牙籖以分别六典)藏書聞禹穴(杜/甫)¶
(秦州/雜詩)黄卷真如律(同上呈/嚴鄭公)¶
　　　借書(十六/)¶
白桓生欲借班嗣書(班游受詔進讀羣書上器其能賜/以秘書之副游生穉穉生彪彪與)¶
(從兄嗣共游學家有賜書桓生借其書嗣報曰吾子已/貫仁義之羈糾何不用大道昔有學歩邯鄲失其故歩)¶
(匍匐而歸恐似此故不進之/嗣貴老莊故云云桓生譚也)好寫留本(漢河間獻王從/民約借善書必)¶
<pb:KR3k0008_WYG_088-26b>¶
(為好寫之留其真本加金帛賜以招之由是/四方不逺千里或有先祖舊書必奉以獻之)從帝借書¶
(晉皇甫謐從晉武借/書帝載一車而賜之)不借(蜀志許慈與胡替為博士更/相克伐分争書籍有無皆不)¶
(相通/借也)孔篇帙壊舛必為輯禠(陸龜蒙借人書篇帙/壊亂必為輯禠刋正)假異¶
書(五代四夷録元欲知書自契丹歸中國載書數千卷/樞密使趙延壽每假其異書醫經皆中國所無者)¶
束修投羊(唐餘録倪若水藏書甚多列架不足疉窻安/置不見天日子弟直曰看書借書者先束修)¶
(投/羊)借人編簡壊者緝之(文字繆誤者刋/之笠澤叢書)借御書讀(唐舊/史李)¶
(敬𤣥高宗在東宫馬周啓薦之召入/崇賢舘兼預侍讀仍借御書讀之)¶
　白孔六帖卷八十八¶
