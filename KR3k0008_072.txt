# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.462889
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷七十二
<pb:KR3k0008_WYG_072-1a>¶
欽定四庫全書¶
　白孔六帖卷七十二　　唐　白居易　原本¶
　　　　　　　　　　　宋　孔　傳　續撰¶
　　吏部(一/)　　　　户部(二/)¶
　　禮部(三/)　　　　兵部(四/)¶
　　刑部(五/)　　　　工部(六/)¶
　　尚書(七/)　　　　郎官(八/)¶
　　内翰(九/)¶
<pb:KR3k0008_WYG_072-1b>¶
　　　吏部(一/)¶
白天官(吏部為/天官)尚書(冢宰亦/曰太宰)侍郎(小/宰)會府　掌邦治(周/禮)¶
(乃立天官而掌邦治以佐王均邦國太/宰之職掌建邦之六典以佐王治邦國)主司　理典(周/禮)¶
(太宰掌/理典也)銓管(晉起居注云太康四年制曰選曹銓管/人才宜以忠恪尚書朱整以道素自居)衡¶
鏡(亦曰藻/鏡銓衡)官人之灋(魏略陳羣字長文延康元年羣始/建九品官人之灋拜吏部尚書)¶
考課之典(魏志韓曁為吏部/立考課之典法也)毛玠之公(魏/志)山濤之識(並/為)¶
(吏部尚書賛曰山/吏部官人稱允)著箴(李重為吏部尚書著/箴選曹置之左右)刋令(晉諸/公賛)¶
(李允為吏部尚書稱正身/率職刋定選例而著于令)擢舊(何晏字平叔遷侍中主/選宿與之舊者多擢用)¶
<pb:KR3k0008_WYG_072-2a>¶
不退虛名(晉起居注王戎領吏部未嘗進/寒素退虛名田園徧於天下)得才(呉書李/肅知選)¶
(世號/得才)舉(魏盧毓遷吏部尚書/乃舉孫邕自代之)讓(薛綜為選曹尚書因譲/顧譚曰才昭人物徳服)¶
(衆望臣不如/也遂代綜)清通簡要(鍾㑹曰裴楷清通王戎簡要後/十二年二賢當為吏部兾天下)¶
(無滯才也後並/為吏部尚書)就家(晉阮孚時遷為吏部尚書稱疾/不拜詔惜其大才就家用之)品¶
藻九流　四科取士　持衡　掄材　采葑采菲　刈¶
楚　知人(取/士)統百官(書冢宰掌邦理統百官均四/海注天官卿也統理百官)兼領¶
(書召公奭為太保/兼領冢宰之職)射䇿之初(旣無失/於正鵠)掄材之際(必有適/於輪轅)¶
魏擇公方任先毛玠(晉推簡要/選在王戎)當垂拱之朝(實資/共理)奉持¶
<pb:KR3k0008_WYG_072-2b>¶
衡之職(必在/至公)宻啟(山濤為史部尚書用人/皆先宻啟然後公舉)儉(鄧攸遷吏/部尚書飲)¶
(馬於家妻悉素餐/不受一飯於人)舉用(魏諸葛誕為吏部郎中有所屬/輒承其言而用後有當不則䟽)¶
(議得失百寮/皆慎其所舉)賜衣(魏氏春秋曰許士宗為吏部郎/帝見其衣敗曰清哉賜之衣也)賜錢¶
榖(晉山濤為吏部郎清貧文帝賜/金錢二百萬絲百斤榖百斛)用捨(王藴為吏部郎/曰欲使時無屈)¶
(滯先任草萊杜錫為吏/部郎不敢用郷親一人)黜(晉陸抗為吏部/郎以務私被黜)嗜酒(畢卓為/吏部郎)¶
(嗜酒比舎郎酒熟卓醉夜徃飲臥於/罋間酒吏繫之明日視乃畢吏部)舉(山公舉阮咸為/吏部郎曰清直)¶
(寡欲萬金/不移矣)孔吏部尚書一人正三品侍郎二人正四品¶
上郎中二人　五品上貟外郎二人從六品上掌文選¶
<pb:KR3k0008_WYG_072-3a>¶
勲封考課之政以三銓之灋官天下之材以身言書判¶
徳行才用勞効較考其優劣而定其留放為之注擬五¶
品以上以名上而聽制授六品以下量資而任之其屬¶
有四一曰吏部二曰司封三曰司勲四曰考工(劉祥道/字同夀)¶
(魏州觀城人父林甫武徳時為内史舎人典機宻以才/稱與蕭瑀等撰定律令著律議萬餘言歴中書吏部二)¶
(侍郎賜爵樂平縣男唐㳂隋制十二月選集至春停日/久事叢有司不及研諦林甫建請四時聼選隨到輒擬)¶
(於是官無滯人始天下初定州府及詔使以赤牒授官/至是罷悉集吏部調至萬員林甫隨才銓錄咸以為宜)¶
(論者方隋髙孝基祥道少襲爵歴御史/中丞顯慶中遷吏部黄門侍郎知選事)六事(上疏陳六/事一曰今)¶
<pb:KR3k0008_WYG_072-3b>¶
(取士多且濫入流歲千四百多也雜色入流未始銓汰/濫也故共務者善人少惡人多臣謂應雜色進者切責)¶
(有司試判為四等二曰内外官一品至九品萬三千四/百六十五員大抵三十而仕六十而退取其中數不三)¶
(十年存者略盡若歲入流五百人則三十年自相充補/況三十年外在官猶多不慮其少三曰永徽以來在官)¶
(者或以善政擢論事者或以單言進而庠序之諸生未/聞甄别四曰唐有天下四十年未有舉秀才者請自六)¶
(品以下至草野審加捜訪無令赫赫之辰斯學遂絶五/曰唐虞三載考績黜陟幽明二漢用人亦久其職今任)¶
(官率四考罷官知秩滿則懐去就民知遷徙則茍且六/曰三省都事主事主書比選補皆取流外雖欲參用士)¶
(流率以儔/類為耻)設長名榜銓注等灋(裴行儉遷吏部侍郎與/李敬元馬載司典選有)¶
(能名時號裴馬行儉始設長名榜銓注/等灋又定州縣升降資擬高下為故事)冬初選集(唐皎/貞觀)¶
<pb:KR3k0008_WYG_072-4a>¶
(中官為吏部侍郎先是選集四時補擬不為限/皎請以冬初集盡季春止後遂為法傳三十八)凡三掌¶
選(韋承慶轉天官侍郎凡三掌選/銓授平允議者公之傳四十一)貴幸憚其嚴(韋洪景/再遷吏)¶
(部侍郎銓綜平序貴幸/憚其嚴不敢慁以私)白衣領職(陸元方擢天官侍郎/或言其薦引皆親黨)¶
(后怒免官令白衣領/軄元方薦人如初)平判皆誦於口(唐史傳載韋見素/遷吏部侍郎平判)¶
(皆誦於口銓叙平允官有丐/求輙下意聼納人多徳之)請謁不行(李乂進吏部侍/郎仍知制誥與)¶
(宋璟等同典選事請謁不行時/人語曰李下無徯徑傳四十四)當公介然不受私謁(崔/元)¶
(暐為天官侍郎當公介然不受私謁執政忌之改文昌/左丞不踰月武后曰卿向改職乃聞諸令史設齋相慶)¶
(此欲肆其貪耳乃復拜/天官侍郎厚賜綵物)銓綜號為公平(韋陟遷吏部侍/郎選人多偽集)¶
<pb:KR3k0008_WYG_072-4b>¶
(與正調相冐陟有風采擿辨無不伏/者黜正數百員銓綜號為公平傳)㸃頭者更擬(蘇晉/立户)¶
(部侍郎遷吏部時宋璟兼尚書晉與齊澣更典二都選/更糊名校判而晉獨事賞㧞當時譽之及裴光庭知尚)¶
(書有遇官被却者就籍以朱㸃頭而已晉國因榜選/院曰門下㸃頭者更擬光廷以為侮已出晉汝州)㧞¶
寒逺士多至臺閣(席豫入拜吏部侍郎𤣥宗曰考功職/詳事允故有令授豫典選六年㧞寒)¶
(逺士多至臺閣當時/推知人號席公云)臺選(齊澣中書令張說擇丞轄以/王丘為左澣為右李元紘杜)¶
(進當國表宋璟為吏部尚書澣及蘇晉為侍郎世/謂臺選甞奏事帝指政事堂曰非卿尚誰居者)吏選¶
自中宗後綱紀耗蕩(盧從愿睿宗立拜吏部侍郎吏選/自中宗後綱紀耗蕩從愿精力于)¶
(官偽牒詭功擿撿無所遺銓綜/六年以平允聞特官其一子)裴馬盧李(初高宗時吏/部稱職者裴)¶
<pb:KR3k0008_WYG_072-5a>¶
(行儉馬載及是從愿與李朝隱為/有名故號前有裴馬後有盧李)與盧從愿竝授一子¶
官(李朝隱開元初遷吏部侍郎銓/敘明審與盧從愿並授一子官)洪州調補(劉滋興元/元年以吏)¶
(部侍郎知南選故命滋/至洪州調補以振職聞)積寛縱(苗晉卿累遷吏部郎中/久之進侍郎性寛縦而)¶
(吏下因/縁作姦)品裁清允(楊綰歴禮部侍郎俄遷吏/部品裁清允人服其公)曩與先臣¶
竝命尚念之耶(趙宗儒罷為太子右庻子屏居謹静奉/朝請而已遷吏部侍郎召見勞曰知卿)¶
(杜門六年故有此拜曩與先臣/並命尚念之耶宗儒俯伏流涕)私謁盈几一不省(孔緯/遷吏)¶
(部侍郎權要私/謁盈几一不省)笏擊裴延齡(顧少連歴吏部侍郎裴延/齡方横無敢忤者裴甞與)¶
(少連會田鎬第酒酣少連捉笏曰段秀實笏擊賊/臣今吾笏将擊姦臣奮且前元友直在坐勸解之)毀懐¶
<pb:KR3k0008_WYG_072-5b>¶
不受金(韋夏卿為吏部侍郎時從弟執誼在翰林受人/金有所干請宻以金内夏卿懐中夏卿毀懐不)¶
(受曰吾與爾賴先人遺/徳致位及此顧當是哉)有台宰望(吕元膺拜吏部侍郎/正色立朝有台宰望)¶
(處事裁宜人/服其有體)時議嘉仰(岑羲進吏部侍郎崔湜鄭愔及/大理卿理元恭分掌選皆以賄)¶
(聞獨羲勁廉/為時議嘉仰)調者丐留(張讀為吏部侍郎選牒精允調/者丐留二年詔可㮄其事曹門)¶
以選事委令史(許子孺長夀中歴天官侍郎以選事委/令史句直日偃卧不下筆時人語曰句)¶
(直平配既而補授/失序傳為口實)書判分甲乙丙科(苗晉卿進吏部侍/郎天寳二載判入)¶
(等者凡六十四人書判分甲乙丙三科以張奭為第一/奭御史中丞倚之子倚新得幸於帝晉卿欲附之奭本)¶
(無學故議者囂然不平安禄山囙間言之帝為御花蕚/樓覆實中裁十一二奭持紙終日筆不落人謂之曵白)¶
<pb:KR3k0008_WYG_072-6a>¶
(帝大怒貶/倚及晉卿)先收寒素抳吏姦(李固言為吏部侍郎既領/選按籍自擬先收寒素抳)¶
(吏/姦)吏蕭然歛手(李至逺遷天官侍郎知選事疾令吏受/賄多所絀易吏簫然歛手有王忠者被)¶
(放吏繆書其姓為士欲擬訖增成之至逺曰/調者三萬無士姓此必王忠吏叩頭服罪)尚書六職¶
天官首之辨論官材澄汰流品比諸内史選妙秩清(白/居)¶
(易栁公綽吏/部侍郎制)領選號清平(石抱忠為侍御史進檢校天/官郎中與侍郎劉竒張詢古)¶
(共領選寡廉潔/而竒號清平)史給選者成牒以先後丐賕(崔從遷吏/部員外郎)¶
(異時史給選者成牒以先後/丐賕從一限出之後遂為法)莅南曹五年(韓滉遷吏部/員外郎性彊)¶
(直明吏事莅南曹/五年簿最詳緻)罷斜封千四百貟(李朝隱遷侍御史/吏部員外郎時政)¶
<pb:KR3k0008_WYG_072-6b>¶
(出權幸不闗兩省而内受官但斜封其状付中書即宣/所司朝隱執罷千四百貟怨誹讙騰朝隱胖然無避屈)¶
選人訴索好官(苗晉卿累遷吏部郎中中書舎人知選/事選人訴索好官厲言倨色紛于前晉)¶
(卿與相對終/日無愠顔)世稱吏事第一(裴遵慶擢吏部員外郎判/南曹天寳時選者嵗萬計)¶
(遵慶性彊敏視簿牒詳/而不苛世稱吏事第一)判析有條(李栖筠三遷吏部員/外郎時大盗後選簿)¶
(七舛多冐偽栖筠判析/有條吏氣奪號神明)寒逺無留才(崔郾遷吏部員外/郎下不敢姦毎擬)¶
(吏親挾格褒黜必/當寒逺無留才)右闥(白居易獨孤郁自考功遷司勲/郎中制選自外郎擢居右闥)¶
三列宿(韋湊祖叔諧正觀中為庫部郎中與弟吏部即/中叔謙兄主爵郎中季武同省時號三列宿)¶
黜陟詳當(趙宗儒再遷司勲員外郎貞元六年領考功/事自至徳後考績失實内外悉考中上殿最)¶
<pb:KR3k0008_WYG_072-7a>¶
(混淆至宗儒黜陟/詳當無所回憚)考功多請託(王邱開元初遷考功員/外郎考功異時多請託)¶
(進者濫冐嵗數百人邱務覈實歲登科才滿百議者謂/自武后至是數十年采錄精明無邱比其後席豫嚴挺)¶
(之亦有稱/焉出邱下)挾考功南曹印赴行在(裴諝遷考功郎中數/燕見奏事代宗幸陜)¶
(諝徒歩挾考功南曹印赴行/在帝曰疾風知勁草果可信)改考功貟外取海内名士¶
(取顔真卿李華蕭穎士趙/驊等皆海内名士孫逖)覈取實材(馬懐素遷考功覈/取實材權貴謁請)¶
(一不能/阿橈)考簿用墨(王徽進考功員外郎故事考簿以朱/注上下為殿最歲久易漫吏輙竄為)¶
(姦徽始用墨/遂絶妄欺)六官之屬選部郎首之(白居易除李建吏/部員外郎制六官)¶
(之屬選部郎首之歴代以來諸曹郎之中擇/其踐歴久考第高加以有器局律度者遷焉)選部以清¶
<pb:KR3k0008_WYG_072-7b>¶
(有簿書以旌淑慝擇刀筆以决臧否剖疑折滯揮翰/如流選部以清𦂳公是賴席豫楊吏部郎中碑銘序)詞¶
人之冠(張九齡改司勲員外郎時張説為宰相親/重之與通譜系常曰後出詞人之冠也)¶
　　　户部(二/)　(事具司徒門/)¶
白地官　尚書(大司/徒)侍郎(小司/徒)掌土地之圖(周禮大司/徒之職掌)¶
(邦國土地之圖與其民/人之數以佐王安邦國)民部　登其衆寡(周禮地/官之職)孔户¶
部尚書一人侍郎二人掌天下土地人民錢榖之政貢¶
賦之差(百官/志)户部郎中貟外郎掌户口土田賦役貢獻¶
蠲免優復㛰姻繼嗣之事(其後以諸行郎官分判錢榖/而户部度支郎官失其職矣)¶
<pb:KR3k0008_WYG_072-8a>¶
(㑹昌二年著令以本/行郎官分判錢榖)高宗即位改民部曰户部龍朔二¶
年改户部曰司元光宅元年改户部曰地官(同/上)度支(掌/天)¶
(下租税物産豊約之宜水陸道塗之利歳計/所出而支調之龍朔二年改度支曰司度)金部(掌天/下庫)¶
(藏出納權衡度量之數龍朔二年改/金部曰司珍天寳十一載改司金)倉部(掌天下庫儲/出納租税祿)¶
(粮倉廪之事龍朔二年改倉部/曰司庚天寳十一載改司儲)從獵洛陽(唐儉為民部/尚書從獵洛)¶
(陽苑羣豖突出于林帝射四發輙殪四豕一豕躍及鐙/儉投馬摶之帝㧞劒斷豕顧笑曰天䇿長史不見上將)¶
(擊賊耶何懼之甚對曰漢高祖以馬上得天下不以馬/上治之陛下神武定四方豈復快心於一獸帝為罷獵)¶
好鬚(李緯為民部尚書帝曰𤣥齡/謂何曰惟稱好鬚無他語)奉法持正(鄭善果兼/民部尚書)¶
<pb:KR3k0008_WYG_072-8b>¶
(奉法持正風績顯公卿間詔/毎奏事若侍得升殿而從)伏獵侍郎(嚴挺之傳户部/侍郎蕭炅林甫)¶
(所引不知書甞與挺之言稱蒸甞伏臘乃為伏獵/挺之言九齡省中而有伏獵侍郎乃出炅岐州)言利¶
病尤詳(楊瑒歴户部侍郎甞召宰相大臣議天下户版/延英殿瑒言利病尤詳帝咨賞於是宇文融建)¶
(言檢脱户除口瑒執不便融方貴公卿/弇黙唯唯獨瑒抗議故出華州刺史)帝才之謂可丞¶
輔(李元紘帝欲擢為尚書宰相以資薄乃為户部/侍郎條陳利害及政得失帝才之謂可丞輔)户部¶
無獻(李絳遷户部侍郎判本司帝以户部故有獻而絳/獨無何哉荅曰凡方鎮有地則有賦或嗇用度易)¶
(羨餘以為獻臣乃為陛下謹出納烏有羨贏哉若以/為獻是徙東庫物實西庫進官物結私恩帝矍然)歲¶
以四萬緡上度支(庾敬休為户部侍郎初劒南西川山/南道歲征茶户部自遣廵院主之募)¶
<pb:KR3k0008_WYG_072-9a>¶
(賈人入錢京師崔元畧奏責本道主當歳以四萬緍上/度支之逗留多不至請置院秭㱕收度支錢乃無逋沒)¶
(又言蜀道米價騰踊百姓流亡請/以本道闕官職田賑貧民詔可)出入米鹽非所長(王/彦)¶
(威為户部侍郎判度支彦威於儒學固該邃/亦善吏事但經緫財用出入米鹽非所長也)救敝莫若¶
省用(杜侃建中初河朔兵拏戰民困賦無所出侃/以為敕敝莫若省用省用則省官乃上議)代貧¶
民租(歸融為户部侍郎湖南觀察使盧周仁以南方屬/火取羡錢億萬進京師融劾奏天下一家中外之)¶
(財皆陛下府庫周仁陳小利假異端公違詔書徇私希/恩恐海内效之因縁漁刻生人受弊罪始周仁請重責)¶
(還所進代貧民/租入詔不從)裒會嚴亟以辦(皇甫鏄改户部侍郎憲/宗方伐蔡急於用度鏄)¶
(裒㑹嚴亟/以辦帝恱)户部侍郎周之地官小司徒也(掌天下田户/之圖生齒之)¶
<pb:KR3k0008_WYG_072-9b>¶
(籍賦役貨幣之政以待國用而質歲成/善其職者多登大任白居易牛僧孺制)授以耗登之書¶
俾陳生聚之術(元稹崔稜授/户部侍郎制)問歷代户版(盧承慶遷民/部侍郎帝問)¶
(歴代户版承/慶引據該詳)克賊破日(韋表㣲進户部侍郎开志詔叛/詔李聽帥師討之次河上天子)¶
(憂無成功表㣲曰以聽軍勢不十/五日必破賊及㨗書上止浹日)國之材臣(張平叔國/之材臣也)¶
(計能析秋毫吏畏如夏日司會逾月綱條甚張况師旅/未息調食方急倚成取濟非爾而誰白居易張平叔户)¶
(部侍/郎制)世號郎官家(初維為郎乃蒔栁于庭及虚心兄弟/居郎省對之輙歛容自叔謙後至郎)¶
(中者數人世號/郎官家韋維)户部二妙(韋維遷户部郎中善裁剖時/員外宋之問善詩故時稱户)¶
(部二/妙)内舉得人(狄光嗣聖厯初為司封丞武后詔宰相/各舉尚書郎一人仁傑薦光嗣由是拜)¶
<pb:KR3k0008_WYG_072-10a>¶
(地官員外郎以稱職聞/后曰祁奚内舉得人)地官為郎(杜牧韋/退之制)奏課第一(裴/向)¶
(累為櫟陽渭南令奏課/皆第一擢户部員外郎)郎官皆為清秩(杜牧韓/賔制)户部分¶
兩稅(出都官/故事)俊㧞(唐新語吕太一為户部員外郎移牒/户部令於墻宇悉樹棘以防令史交)¶
(通太一報牒曰脊彼吏部銓緫之司當湏/簡要清通何必設籬種棘省中賞其俊㧞)判入(唐故事/度支按)¶
(郎中判入員外郎判出/侍郎緫領押案而已)奏度支財物數千言(崔仁師為/度支郎中)¶
(甞奏度支財物數千言手不執本太宗恠之令黃門侍/郎杜正倫齎本與仁師對唱一無差殊太宗大竒之舊)¶
(史/)理寃(張位方少頴秀為兒時父友高郢見竒之曰此/子非常必為國器後為金州刺史郡人有田産)¶
(為中人所奪仲方三䟽奏聞/竟理其寃入為度支郎中)坊州貢杜若(貞觀中勅下/度支求杜若)¶
<pb:KR3k0008_WYG_072-10b>¶
(省郎以謝朓詩芳洲採杜若/乃責坊州貢之當時嗤笑)獻糗餌(舊史張濬為度支/員外郎黄巢將逼)¶
(闗輔濬託疾請告侍其母挈族避亂商州賊犯京師僖/宗出幸途無供頓衛軍不得食漢隂令李康獻糗餌數)¶
(百騾綱軍士始得食僖宗乃召康問卿為縣令安操心/及此對曰臣為塵吏安敢有此進獻張濬員外教臣也)¶
(帝異/之)委錢榖(唐德宗建中初罷劉晏塩/鐵等使天下錢榖委金部)貪猥(舊史李石/用金部員)¶
(外郎韓益判度支按益坐贓繫臺石奏曰臣以韓益曉/錢榖錄用之不謂貪猥如此帝謂曰宰相但知人則用)¶
(有過則懲卿所用人且不掩其惡可謂至公/從前宰相用人有過曲為蔽之此大謬也)受命恬然¶
(舊史畢諴歴駕部員外郎倉部郎中故事勢門子弟鄙/倉駕二部居之者不悦惟諴受命恬然恭遜執政多之)¶
(改職方/郎中)中立正色(孟簡為倉部員外郎王叔文驟為户/部侍郎簡為其屬中立正色挺然不)¶
<pb:KR3k0008_WYG_072-11a>¶
(附叔文忌之不敢退黜言於/宰相韋執誼換刑部員外郎)出給必恡有司之常(元稹/范季)¶
(勝倉部制出給必恡有司之常惑上下之價則茫昧者/受弊雜苦良之貨則豪力者&KR1151;惟一惟公乃㒺不同惟)¶
(平惟石乃/罔不吉)民不絓網而國用益饒(劉禹錫崔公倕碑檢/校户部郎中斡池塩)¶
(于蒲修牢盆謹衡石煎和既精飴㪚乃盈商通而荐至/吏懼而循法民不絓網而國用益饒歲杪㑹其所入贏)¶
(羡什百詔/下褒其能)¶
　　　禮部(三/)¶
白春官(大宗伯亦/曰春卿)侍郎(小宗伯亦/曰秩宗)禮闈(禮/闥)主司禮典(周/禮)¶
(宗伯掌禮典以和邦國/以統百官以諧萬人)掌邦禮(周禮乃立春官而掌/邦禮以佐王和邦國)建¶
<pb:KR3k0008_WYG_072-11b>¶
保邦國(周禮大宗伯之職掌邦之天神人/鬼地祗之禮以佐王建保邦國)治神人和上¶
下(書宗伯掌邦禮治神人和上下注云春官卿也宗廟/伸官長主國禮治天神地祗人鬼之事及國之吉凶)¶
(賔軍嘉之禮以/和上下尊卑)典三禮　夙夜惟寅(尚書舜典曰有能/典朕三禮僉曰伯)¶
(夷帝曰汝作秩宗夙夜惟寅/直哉惟清注三禮天地人禮)彤伯(書注成王命彤/伯入為宗伯)當同¶
和之代(先務/化成)居禮樂之司(必資/明備)孔禮部尚書一人侍郎¶
一人掌禮儀祭饗貢舉之政(唐/志)禮部郎中員外郎掌禮¶
樂學校衣冠符印表䟽圖書冊命祥瑞鋪設(及百官宫/人䘮葬贈)¶
(賻之/數)武德三年改儀曹郎曰禮部郎中龍朔二年改禮¶
<pb:KR3k0008_WYG_072-12a>¶
部曰司禮光宅元年改禮部曰春官(同/上)祠部掌祠祀饗¶
祭天文漏刻國忌廟諱卜筮醫藥僧尼之事(龍朔二年/改祠部曰)¶
(司/禋)膳部掌陵廟之牲豆酒膳諸司供奉口味(龍朔二年/改膳部曰)¶
(司/膳)主客掌二王後諸蕃朝見之事(武德三年改司藩/郎曰主客郎中)失¶
德以却災媚神以丐助(韋綬進位禮部尚書帝問所以/振災邀福者對曰宋景公以善)¶
(言退法星三舎漢文除祕祝勑有司祭而不祈此二君/皆受自至之福書美前史如失徳以却災媚神以丐助)¶
(神而有知且因以譴也/時帝不徳故託以諷焉)抑浮華先行實(韋貫之為禮部/侍郎所取士抑)¶
(浮華先行實于/時流競為息)古栁復榮令貢士賦(吕渭遷禮部侍郎/始中書省有古栁)¶
<pb:KR3k0008_WYG_072-12b>¶
(建中末枯死徳宗自梁遷栁復榮茂人以/為瑞栁渭令貢士賦之帝聞不以為善)甄幽獨抑浮¶
華(高郢為侍郎時四方士務朋比更譽薦以動有司徇/名亡實郢疾之乃謝維請設顓行藝司貢部凡三歲)¶
(甄幽獨抑浮華/浮競之俗為衰)於鑒裁尤長(韋陟遷禮部侍郎陟於鑒/裁尤長故事取人以一日)¶
(試為高下陟許自通所工先就其能試/之已乃程考由是無遺材列傳四十七)建復孝廉力田¶
等科(楊綰為侍郎建復古孝廉/力田等科天下高其議)人人稱美(李揆俄兼禮/部侍郎揆病)¶
(取士不考實徒露搜索禁所挾而迂學陋生藉枕圖史/且不能自措于辭乃進諸儒約曰上選士第務得才可)¶
(盡所欲言由/是人人稱美)使上聞所未聞(鮑防進禮部侍郎得穆質/等時比歲旱䇿問隂陽祲)¶
(沴質對漢故事免三公卜式請烹宏羊指當時輔政者/右司郎中獨孤愐欲下質防不許曰使上聞所未聞不)¶
<pb:KR3k0008_WYG_072-13a>¶
(亦善乎卒致質高/第帝見䇿嘉懌)抵㡌于地(高湜咸通末為禮部侍郎/時士多由權要干請湜不)¶
(能裁旣而抵㡌于地曰吾决以至公取之/得譴固吾分乃取公乗億許棠聶夷中等)頗得才實(高/鍇)¶
(遷中書舎人開成元年權知貢舉文宗自以題畀有司/鍇以籍上帝語侍臣曰比年文章卑弱今所上差勝於)¶
(前鄭覃曰陛下矯革近制以正頺俗而鍇乃能為陛下/得人帝曰宜流宕即以鍇為禮部侍郎閲三歲頗得才)¶
(實始歲取四十人才益/少詔減十人猶不能滿)得士多名卿宰相(賈餗歴禮部/侍郎凡三典)¶
(貢舉所得士/多名卿宰相)典冊必出其手(于邵進侍郎朝廷有/大典冊必出其手)請討¶
李㝏(王起拜禮部侍郎李㝏叛與播俱上䟽/請詔王智興討之卒定其亂賜金紫)典郊祀之¶
禮(獻賢能之書今小宗伯實兼二事非直清明正/者介足以處之白居易韋貫之授禮部侍郎制)斥華¶
<pb:KR3k0008_WYG_072-13b>¶
取實(衞次公知禮部貢舉斥/華取實不為權力侵撓)甄品詳諦(權徳輿知禮部/貢舉直拜侍郎)¶
(凡三歲甄品詳諦所得/士相繼為公卿宰相)為外郎帝嘉其守(許孟容拜禮/部員外郎公)¶
(子求補崇文生者孟容固謂不/可帝問状以著令對帝嘉其守)祠曹(白居易張士/階除郎中制)悉浮¶
屠𨽻主客(韋博進主客郎中時詔毁佛祠悉浮屠𨽻主/客博言令大暴宜近中宰相李徳裕惡之)¶
尚書左侍郎自奏議彌綸外凡邦之牲豆之品醴膳之¶
數實紏理之命文昌長佐春官卿(白居易膳/部郎中制)大才當大¶
用(韋安石永昌元年遷雍州司兵叅軍蘇良嗣當國謂/安石曰大才當大用徒勞州縣可乎薦于武后擢膳)¶
(部員/外郎)學該典禮(拜祠部員外郎/李華崔沔集序)官有秩清而選妙者其¶
<pb:KR3k0008_WYG_072-14a>¶
儀曹貟外郎之謂乎(白居易張元夫/禮部貟外即制)論回鶻(杜牧改膳/部貟外郎)¶
(宰相李徳裕素竒其材㑹昌中黠戞斯破回鶻種落潰/入漠南説徳裕不如遂取之以為兩漢伐虜常以秋冬)¶
(當匈奴勁弓折膠重馬免乳與之相校故敗多勝少今/若以仲夏發幽并突騎及酒泉兵出其意外一舉無類)¶
(矣徳裕/善之)¶
　　　兵部(四/)　(事具大司馬門/)¶
白夏官　尚書(大司馬也/亦曰夏卿)侍郎(小司/馬)五兵(晉蔡道明遷/五兵尚書䟽)¶
(讓/之)六師(見司/馬門)孔尚書一人侍郎二人掌武選地圖車馬¶
甲械之政(百官/志)郎中一人判帳及武官階品衞符衆寡¶
<pb:KR3k0008_WYG_072-14b>¶
校考給告身之事一人判部及軍容調遣之名數朝集¶
祿賜假告之常(同/上)貟外郎一人掌貢舉雜請一人判南¶
曹歲選解狀則覈簿書資厯考課(同/上)龍朔二年改兵部¶
曰司戎光宅元年改兵部曰夏官天寳十載曰武部(同/上)¶
職方掌地圖城隍鎮戍烽候防人道路逺近及四夷歸¶
化之事(龍朔二年/改曰司城)駕部掌輿輦車乗傳驛廐牧馬牛雜¶
畜之籍(龍朔二年改駕部曰司/輿天寳十一載曰司駕)庫部掌戎器鹵簿儀仗¶
(龍朔元年改/庫部曰司庫)清以奉國(屈突通授兵部尚書蔣國公為/秦王行軍元帥長吏從平薛仁)¶
<pb:KR3k0008_WYG_072-15a>¶
(杲時賊珍用山積諸將爭得之通獨無所取帝聞/曰清以奉國名定不虚特賚金錢六百兩綵十段)忠於¶
所事(杜羣懿為尚書朱玖兵逼乗輿帝走寳雞獨羣懿/從是時棧道為山南石君渉所毀天子間闗險澁)¶
(羣懿未甞暫去側帝勞曰朕失道再違宗廟方艱難時/卿不少捨朕蓋古所謂忠於所事邪羣懿頓首曰臣出)¶
(蒙國厚恩陛下不以臣不肖使/扞牧圉臨難茍免臣之耻也)通知四夷情偽(崔敦禮/拜兵部)¶
(尚書詔撫輯回紇鐵勒部姓會薛延冦邊與李勣合兵/破之置祁連州處其餘衆澣海都督回紇吐述度為下)¶
(所殺詔徃綏定立其嗣而還敦禮通知四夷情偽其/少慕蘇武為人故屢使突厥前後建明允會事機)宰¶
相兼兵部(姚崇三為宰相常兼兵部故屯/戍斥堠士馬儲械無不暗記)坐軍容不整¶
(郭元振為兵部尚書𤣥宗於驪山講武坐軍容不整將/斬以徇張説於馬前諫曰元振有翊賛大功雖有罪當)¶
<pb:KR3k0008_WYG_072-15b>¶
(從原乃赦之流/于新州舊史)改名(順宗冊廣陵王純為太子兵部尚/書王純請改名時議非之皆云皇)¶
(太子亦人臣也東宫之臣改/之宜也非其屬而改之諂也)乗欵段馬(李懐逺/見馬門)人指樹¶
懐之(呉/凑)方鎮叅辭就兵部(令狐楚奏諸道節度使等具/帑枺帶器仗就尚書省兵部)¶
(叅辭伏以軍國異容古今定制夫開省闥之門忽納弓/刀之器鄭注首創姦謀將興亂兆致王璠郭行餘之輩)¶
(敢駈將吏直詣闕庭霆驚乗輿騷動京國/伏乞速令停罷如湏叅謝即具公服從之)檢校夏官侍¶
郎仍領選(李迥秀大定初檢校夏官侍/郎仍領選銓汰文武號稱職)墨汚爾(婁師徳/授夏官)¶
(侍郎判尚書事注選選者就案閲簿師徳曰/容我擇之可乎選者不去乃洒筆曰墨汚爾)領歩騎出¶
賊背(楊宏禮太宗征遼東拜兵部侍郎駐蹕之役領歩/騎二十四軍跳出賊背所向摧靡帝自山上下望)¶
<pb:KR3k0008_WYG_072-16a>¶
(其衆袍仗精整人人盡力壯之謂/許敬宗曰越公兒郎故有家風)擇澤潞帥(權徳輿還/前官時澤)¶
(路盧從史詐傲寖不制其父虔卒京師而成德王承宗/父死术襲德輿諫以謂欲變山東先擇昭義之帥從史)¶
(㧞自軍校偃蹇不法今可因其䘮選守臣代之成德習/俗旣久當制以漸許成德之請則可許昭義則不可)¶
宣諭王庭湊(韓愈轉侍郎鎮州亂殺田洪正而立王庭/凑詔愈宣撫愈至庭湊嚴兵迓之甲士陳)¶
(庭旣坐庭湊曰所以紛紛者乃此士卒也愈大聲曰天/子以公為有將帥才故賜以節豈意同賊反邪語未終)¶
(士前奮曰先太師為國擊朱滔血衣猶在此軍何負乃/以為賊平愈曰以為爾不記先太師也若猶記之固善)¶
(天寳以來安祿山史思明等有子若孫在乎亦有居官/者乎衆曰無愈曰田公以魏博六州歸朝廷官中書令)¶
(父子受旗節劉悟李祐皆大鎮此爾軍所共聞也衆曰/洪正刻故三軍不安愈曰然爾曹亦害田公又踐其家)¶
<pb:KR3k0008_WYG_072-16b>¶
(矣復何道衆讙曰善/庭凑慮衆變疾麾去)志簡淡(敬括果州刺史累進兵部/侍郎志簡淡在職不求名)¶
惟兹夏官實掌戎政(白居易栁公綽/兵部侍郎制)選事在尚書(盧承/慶俄)¶
(兼檢校兵部侍郎知五品選辭曰選事在尚書/臣掌之為出位帝不許曰朕信卿卿何不自信)無不召¶
見(韋澳遷兵部侍郎與同寮蕭寘深為宣宗所遇毎事/二人同直無不召見詢訪時事毎有邦國刑政大)¶
(中使傳宣草詞興心欲論諫即曰此一事須降御札/方敢施行遲留至旦必論其可否上㫖多從之舊史)勲¶
在王府豈限常格(衞次公為兵部侍郎選人李勣徐有/功之孫名在黜中次公召而謂之曰)¶
(子之祖先勲在王府豈/限常格並優秩而遣之)擢兵部貟外郎(杜正倫太宗素/知名表直秦王)¶
(府文學館擢兵部貟外郎帝勞曰朕舉賢者非朕獨私/以能益百姓也我於宗婭故人茍無能終不得任卿思)¶
<pb:KR3k0008_WYG_072-17a>¶
(有以稱/吾舉者)庭無稽牒(張嘉貞遷兵部貟外郎時功狀盈儿/郎吏不能决嘉貞為詳處不兊旬庭)¶
(無稽牒/本傳)仍遷秩為五兵郎中(白居易/馬宿訓)倉駕二曹為辱(畢/諴)¶
(累官駕部貟外郎倉部郎中故事要家勢人/以倉駕二曹為辱諴怡然如處美官無異言)座右置水¶
一石(孔若思勵學擢明經歴庫部郎中甞曰仕/宦至郎中足矣座右置水一石明自足意)農國之¶
本(李渤擢為庫部貟外郎㑹皇甫鎛輔政務剝下佐用/度渤上言渭南源鄉户四百今纔四十闐鄉户三十)¶
(今遷他州縣大抵類此其敝始於攤逃人之賦願下詔/賜禁止計不三年人必歸于農夫農國之本本立而太)¶
(平可/議矣)家畜聲伎(王翰擢通事舎人駕部貟外郎家畜聲/伎目使頥令自視王侯人莫不惡之本)¶
(傳/)掌五兵六師之重(杜裴/諗制)職方觀圖(韋執誼始未顯時/不喜人言嶺南州)¶
<pb:KR3k0008_WYG_072-17b>¶
(縣旣為郎甞詣職方觀圖至嶺南輙暝目命左右徹去/及為相所坐堂有圖不就省旣易旬試觀之崖州圖也)¶
(以為不祥惡/之果貶死)沉靜少言(䘮光庭轉兵部郎中沉静少言/寡交㳺旣歴清要時人初未之)¶
(許及在職公務/修整衆方嘆服)有吏幹(李憕驟歴兵部郎中給事中憕/有吏幹明於几案甚有當官之)¶
(稱/)所厯有聲(盧奕懐慎之少子與其兄逸齊名開元中/任京兆司錄叅軍天寳初為鄠縣令兵部)¶
(郎中所歴有聲/皆如逸之所治)掌告身印(五代蕭愿性嗜酒無節職事/弛慢為兵部尚書郎中日掌)¶
(告身/印)潘孟陽(公卿多父行/擢兵部郎中)皆有美譽(陸象先弟景倩景/融景獻景裔歴河)¶
(南令庫部郎中皆有美譽僧一行少時嘗與象先昆弟/相善嘗謂人曰陸氏兄弟皆有才行古之荀陳無以加)¶
(也其為當時所/稱如此舊史)拊床(舊史李靖為駕部/貟外郎事見床門)母戒(崔元暐為/庫部貟外)¶
<pb:KR3k0008_WYG_072-18a>¶
(郎事見/母門)以公事犯李巽(韓文胡珦碑尚書駕部郎中數/以公事犯尚書李巽巽時主塩)¶
(鐵事富驕恃/勢以語宰相)使江東有功(同上路應碑為尚書職方郎/中佐塩鐵使使江東有功)¶
　　　刑部(五/)　(事具司㓂門/)¶
白秋官　尚書(大司寇亦/曰秋卿)侍郎(小司/寇)刑官(周/禮)　孔刑部¶
尚書一人侍郎一人掌律令刑灋徒𨽻按覆讞禁之政¶
(凡鞫大獄以尚書侍郎與御/史中丞大理卿為三司使志)郎中貟外郎(掌律法按覆/大理及天下)¶
(奏讞/同上)龍朔二年改刑部曰司刑光宅元年改刑部曰秋¶
官天寳十一載改刑部曰司憲(同/上)都官(掌俘𨽻簿録給/衣糧醫藥而理)¶
<pb:KR3k0008_WYG_072-18b>¶
(其訴免龍朔二年/改都官曰司僕)比部(掌勾㑹内外賦歛經費俸禄公/廨勲賜賦贖徒役課程逋欠之)¶
(物及軍資械噐和糴屯收所入京師倉庫三月一比諸/司諸使京都四時勾㑹於尚書省以後季勾前季諸州)¶
(則歲終總勾焉龍朔二/年改比部曰司計同上)司門(掌司闗出入之籍及闌遺/之物凡有召者降墨敕勘)¶
(銅魚木契然後入龍/朔二年改曰司闗上)不習文(屈突通為刑部尚書/自以不習文固辭)毎覆¶
大獄必歔欷(劉祥道遷司刑太常伯毎覆大獄/必歔欷累嘆奏决日為再不食)案無留¶
辭(李適之遷刑部尚書喜賔客飲酒至/斗餘不亂夜宴娯晝决事案無留辭)在朝堂流涕(韋/倫)¶
(從狩奉天闕播罷為刑部尚書倫在朝堂流涕曰宰相/無状使天下至此不失為尚書後何勸聞者憚其公)¶
議姑償死(栁公綽為刑部尚書京兆人有姑鞭婦致死/府斷以償死公綽議曰尊歐卑非闘且其子)¶
<pb:KR3k0008_WYG_072-19a>¶
(在以妻而戮母非教/也竟減死出舊史)侍郎缺宰相屢進名(李道裕貞觀/末為將作匠)¶
(有告張亮反者詔百官議皆言亮當誅獨道裕謂反形/未具帝怒不暇省斬之歳餘刑部侍郎缺宰相屢進名)¶
(不可帝曰朕得之矣是嘗議張亮者/頃時雖不從今尚悔之遂命道裕)言佛骨(韓愈遷刑/部侍郎憲)¶
(宗遣使者徃鳳翔言佛骨入禁中三日乃送佛祠王公/士人奔走膜唄至為夷法灼體膚委珍其騰沓繫路愈)¶
(聞惡之乃上表以諫争帝曰愈言我奉佛太過猶可至/謂東漢奉佛以後天子咸天促言何惟刺耶貶潮州刺)¶
(史/)裒彚敕令可用者(劉瑑遷刑部侍郎乃裒彚敕令可/用者由武德訖大中凡二千八百)¶
(六十五事類而㭊之叅訂重輕號/大中刑律統類以聞家法推其詳)決剖如流(王播進刑/部侍郎是)¶
(時天下多故大理議䜟科條叢繁播悉置格/律坐隅商處輕重決剖如流吏不能竄其私)惡緣黨人¶
<pb:KR3k0008_WYG_072-19b>¶
斥(白居易分司東都召拜刑部侍郎二李黨事興險刻/乗之更相奪移進退毁譽若旦暮然楊虞卿與居易)¶
(姻家而善李宗閔居易惡緣黨人斥/乃移還東都除太子賔客分司本傳)刑曹旣清(奚陟轉/刑部侍)¶
(郎時主計臣延齡以險刻貴倖而與京兆尹充相惡以/危事中之充坐譴已又逮繫其吏峻䋲之事下司寇主)¶
(奏議者欲文致而甘心焉公侃焉持平挫彼岳岳君子/聞之善知其道不私刑曹既清以餘刃兼領選事劉禹)¶
(錫奚/公碑)倡飲省中(冉祖雍歴刑部侍郎倡/飲省中為御史劾奏)滯郎位(蔣沇以/刑部郎)¶
(中兼侍御史元載持政守道士類不遷沇以故滯郎/位不得調衮代相聞士議恨沇屈故擢御史中丞)元¶
稹馮宿刑部郎中制(亟則失情緩則留獄深則礙恕/縱則生姦維是四者持刑之難)宰¶
畿甸(韋夏卿遷刑部貟外郎時仍歲旱蝗詔以/郎官宰畿甸受奉天令課第一改長安令)應得才¶
<pb:KR3k0008_WYG_072-20a>¶
望(李林甫源乾曜執政乾曜子潔為林甫求司門郎中/乾曜素薄之曰郎官應得才望哥奴豈郎中材邪哥)¶
(奴林甫/小字也)草冊(劉廼大厯中召拜司門貟外郎徳宗初進/郭子儀為尚父時冊禮廢視詔文者不適)¶
(所宜宰相崔裕甫召廼至閤/草之少選成文詞義典裁)温敏静專(白居易王鎰刑/部貟外郎制刑)¶
(曹郎秩朕詔執事檡可以善於其職者而殿中侍御史/王鎰自居殿中能察非決連鞫庻獄多叶平允加以温)¶
(敏静專可當是選一歲之獄決/在秋冬今方其時宜敬乃職)求郎之難豈敢輕易(書/曰)¶
(庻獄庻事予㒺敢知此乃周文王之所理天下也惟獄/惟事㑹於南宫求郎之難豈敢輕易今者各有所授皆)¶
(為清秩杜牧刑部/都官貟外郎制)德宗欽其才(召拜比部貟/外郎武元衡)比盤(比部/得廊)¶
(下食以飯從者/號比盤國史補)¶
<pb:KR3k0008_WYG_072-20b>¶
　　　工部(六/)　(事具司空門/)¶
白冬官　尚書(大司空亦/曰冬卿)侍郎(小司/空)孔工部尚書一人¶
侍郎一人掌山澤屯田工匠諸司公廨紙筆墨之事(百/官)¶
(志/)工部郎中貟外郎(掌城池土木之/工役程式同上)武德三年改起部¶
曰工部龍朔二年曰司平光宅元年曰冬官(同/上)屯田(掌/天)¶
(下屯田及京文武軄田諸/司公廨田以品給焉同上)虞部(掌京都衢閧苑囿山澤/草木及百官蕃客時蔬)¶
(薪炭供頓畋/獵之事同上)水部(掌津濟船艫渠梁堤堰溝洫/漁捕運漕碾碓之事同上)以工部¶
尚書持節(宗室暠以工部尚書持節使吐蕃旣還金城/公主請明疆場石赤嶺土盟遂定還以奉使)¶
<pb:KR3k0008_WYG_072-21a>¶
(有㫖再/遷吏部)兄弟相代(閻立本代立德為工部尚書/兄弟相代為入座時論榮之)今之尚¶
書漢公卿也(言動可否屬人耳目焉固不專率四屬程/百工偹位於冬官而已白居易韋貫之工)¶
(部尚/書制)以東宫恩拜侍郎(歸/登)諌獻女(栁公權為侍郎召問/得失因言郭&KR0776;領邠)¶
(寧人謂獻二女乃有是除信乎帝曰女自叅承太后豈/獻哉公權曰嫌疑問不可户曉因引王珪諫盧陵王妃)¶
(事是日帝命中官自/南内送女還&KR0776;家)於制兄弟不竝臺閣出為雲陽令¶
(張文瓘再遷水部貟外郎時兄弟為户部/侍郎於制兄弟不並臺閣出為雲陽令)入省不數(省/中)¶
(司門都官屯田虞部主客皆閑簡無事時/諺曰屯田水部入省不數出南部新書)參來瑱府(元/結)¶
(進水部貟外郎參來瑱府結/説曰將士父母宜給以衣食)泣諌於玉階之下(蔣係轉/工部貟)¶
<pb:KR3k0008_WYG_072-21b>¶
(外郎又遷本司郎中皆兼史職宰相宋申錫為北軍羅/織罪在不測係與諫官崔元亮泣諫於玉階之下申錫)¶
(方減死時/論稱之)固請閑官侍養(崔沔拜中書舎人時母疾在/東都沔不忍捨之固請閑官)¶
(以申侍養由是改/虞部郎中舊史)辭控鶴之職(舊史貟半千長安中五/遷正諫大夫兼右控鶴)¶
(内供奉半千以控鶴之職古無其事又授斯任者率多/輕薄非朝廷進德之選上䟽請罷由是忤㫖左遷水部)¶
(郎/中)以水曹郎處張籍(白居易張籍制文敎張則儒行顯/王澤流則歌詩作荅上以張敎流)¶
(澤為意則服儒業詩者宜稍進之頃籍自校秘/文而訓國胄今又覆名揣稱以水曹郎處焉)虞曹(同/上)¶
(李䎖虞部郎中制虞/曹郎缺命以序遷)¶
　　　尚書(七/)¶
<pb:KR3k0008_WYG_072-22a>¶
白八座之尊　百揆之首(賈稱為尚書/稱百揆之首)端右之職(王戎/為尚)¶
(書稱端/右之職)尚書兵(鮑永拜尚書僕射行大將軍事將/兵集河東皂䄡稱鮑尚書兵也)尚書¶
履聲(鄭崇字子游數上諫甞曵革/履上笑曰我識鄭尚書履聲)白衣(後漢鄭均病章/帝東廵幸均舎)¶
(勑賜尚書禄終身時/人號曰白衣尚書)典樞機(張安世拜大司馬/領尚書事典樞機)回車駕¶
(陳嶠為尚書車駕卒至尚書門嶠跪曰陛下何之曰欲/案行文書嶠曰此臣職分陛下不宜臨臣不稱職請黜)¶
(退帝慙/回車駕)天子喉舌(後漢李固上書曰陛下有尚書猶天/有北斗北斗是天之喉舌尚書是天)¶
(子之/喉舌)就家(晉阮孚事/見吏部門)賜劒(陳寵為尚書帝賜諸尚書/劒署陳寵劒曰濟南推誠)納¶
言(應劭漢官儀曰尚書虞官也/書曰龍汝納言帝命惟允)詔(漢明帝詔曰尚書蓋/古之納言出納朕命)¶
<pb:KR3k0008_WYG_072-22b>¶
(機事不宻則害/成可不慎歟)鍾離尚書(鍾離意為尚書匈奴羗胡歸/義詔賜縑郎暨鄷詔以三百)¶
(為三千詔鞭之欲死意諫曰云云上/曰非鍾離尚書朕擬降威於此耶)清哉(詔以贓物賜/百官鍾離意)¶
(得珠玉獨委地不拜曰此贓汚之物臣不/敢受命曰清哉尚書以庫錢二十萬賜之)當垂拱之朝¶
(居端右/之職)¶
　　　郎官(八/)¶
白星郎(仙郎/臺郎)含香(含雞/舌香)握蘭(起/草)錦帳(並見漢/百官志)粉署(仙/署)蘭¶
省(仙省/華省)上應列宿(後漢館陶公主為子求郎光武不許/賜錢十萬曰郎官上應列宿出宰百)¶
(里任非其人/人受其害)出宰百里(漢書郎署之/官出宰百里)水鏡(樂廣為尚書/郎何晏謂之)¶
<pb:KR3k0008_WYG_072-23a>¶
(水/鏡)雉集(蕭芝為尚書郎有雉數千恒集芝舎/當直送至洛陽及應休飛迎上其車)三臺之妙¶
(王譚除尚書郎習/練國典三臺之妙)題柱(田鳳為郎容貌端正毎入奏靈/帝目送之題柱曰堂堂乎張京)¶
(兆田郎鳳/字李宗)伏閤(馮豹為郎毎奏事未報常休省閤或乃/從昬至明天子黙使小黄門持被蓋之)¶
(帝曰勿/驚也)駐車待漏(樊𣑽字文濟為郎毎/欲奏事常駐車待漏)襆被(魏舒為郎/時選郎或)¶
(非其人論者沙汰之舒/曰我則其人襆被而歸)同舎償金(直不疑事/見錯誤門)避杖(藥崧/為郎)¶
(漢明帝性褊以事怒之崧乃走入床下帝引杖撞之曰/郎出崧曰天子穆穆諸侯皇皇未聞人君以杖撞郎帝)¶
(乃/止)解縛(韓宜字景仁為郎以事受罰文帝輦遇問此誰/縛曰尚書郎韓宜上念臨淄侯乃輕車解縛)¶
白首(漢文帝時馮唐白首為郎/帝問之曰臣三朝不遇)三朝不遇(見/上)十年無過¶
<pb:KR3k0008_WYG_072-23b>¶
(徐防性周慎在臺/閣十年奏事無過)分曹(寓/直)為郎　居列宿之位　入粟¶
(漢有入/粟為郎)父任(張安世以/父任為郎)三入承明廬(文/選)建禮(漢官儀制/尚書郎三)¶
(作文字起草更直於建禮門/内懐香握蘭趍走於丹墀)青縑(漢官儀典軄尚書郎/給青縑白綾被或以)¶
(錦/被)山郎(漢楊惲為中郎將故事令郎出錢布市財用給/文書乃出休名曰山郎注財用之所出故名曰)¶
(山郎終嵗不得休而富郎遨逰於外惲乃罷山郎移吏/度大司農給財用注摠計一歲所用移以官錢供不取)¶
(於/郎)比秩(後漢和帝初令郎官詔除者/得占丞郎以比秩為真也)直臺上(藥崧為郎/家貧獨臺)¶
(上一無被枕食糟糠帝夜入臺見崧問其故甚嘉有此/制大官賜尚書已下朝夕餐給帷被皂袍及侍吏二人)¶
交禮(晉職官志八座初拜皆㳂其舊/制並集都座交禮遷又解交焉)補缺(毎一郎缺自/試孝亷能給)¶
<pb:KR3k0008_WYG_072-24a>¶
(文案者五人謹封/奏其名以補之)郎選衰(射記漢武時入財者/得補郎郎衰者也)¶
　　　内翰(九/)　(知制誥侍講侍讀/)¶
孔學士之職本以文學言語偹顧問出入侍從因得參¶
謀議納諌諍其禮尤寵而翰林院者待詔之所也(百官/志)¶
自太宗時名儒學士時時召以草制然猶未有名號乾¶
符以後始號北門學士(同/上)明皇初置翰林待詔以張說¶
陸堅張九齡等為之掌四方表䟽批答應和文章旣而¶
又以中書務劇文書多壅滯乃選文學之士號翰林供¶
<pb:KR3k0008_WYG_072-24b>¶
奉與集賢院學士分掌制詔書勑開元二十六年又改¶
翰林供奉為學士别置學士院專掌内命凡拜免將相¶
號令征伐皆用白麻其後選任益重而禮遇益親至號¶
為内相又以為天子私人(凡充其職者無定貟自諸曹/尚書下至校書郎皆得與選)¶
(入院一歲則遷知制誥未知制誥者不作文/書班次各以其官内宴則居宰相下一品上)憲宗時又¶
置學士承㫖(唐文學士洪文集賢分𨽻中書門/下省而翰林學士獨無所屬也)顧問率¶
至夕(段文昌為翰林學士遷中書舎人遂為承㫖/穆宗即位屢召入思政殿顧問率至夕乃出)論書¶
詔勤(杜元頴以右補闕為翰林學士敏文詞憲宗特所/賞嘆呉元濟平論書詔勤遷司勲貟外郎知制誥)¶
<pb:KR3k0008_WYG_072-25a>¶
多識朝章(穆宗以元頴多識朝章尤被寵拜/中書舎人户部侍郎為學士承㫖)居翰林最¶
久(杜審權入翰林遷學士承㫖/居翰林最久終不屚禁近語)凡號令行下處事值機¶
無所遺筭(杜羣懿為翰林學士方闗東兵興調發綏徠/書詔叢浩羣懿思精敏凡號令行下處事值)¶
(機無所遺/算帝倚重)辭不如㫖(韋洪景以左補闕召為翰林學士/蘇光榮為涇原節度使洪景當草)¶
(詔書辭不如/㫖罷學士)北門學士(劉禕之遷洪文館直學士上元/中興元萬頃等皆召入禁中論)¶
(次新書凡千餘篇高宗又宻與參決/時政以分宰相權時謂北門學士)八塼學士(李程召/為翰林)¶
(學士入署常視日影為候程性爤/日過八塼乃至時號八塼學士)學士院長叅天子宻¶
議(沈傳師入翰林學士改中書舎人翰林缺承㫖次當/傳師穆宗欲靣命辭曰學士院長叅天子宻議次為)¶
<pb:KR3k0008_WYG_072-25b>¶
(宰相臣自必知不能願治人一/方為陛下長養之因稱疾出)弟兄踵召(呉通𤣥德宗/立弟兄踵召)¶
(為翰林學士頃之通㣲遷職方郎中通𤣥起居舎人並/立制誥凡帝有譔述非通𤣥筆未嘗慊與陸贄吉中孚)¶
(韋執誼並位贄文高有謀特為帝噐遇且險難有功通/𤣥等特以東宫恩舊進昵而不禮見贄驟擢頗娼恨)¶
制書職分宜歸中書舎人(陸䞇自恃勁正屢短通𤣥於/帝前欲斥逺之即建言承平)¶
(時工藝書畫之冗皆待詔翰林而無學士至德宗以來/命集賢學士入禁中草書詔待進止於翰林院因以名)¶
(官今四方無事制書職分宜歸中書/舎人請罷學士帝不許通元怨日結)求兼京兆户曹(姜/公)¶
(輔為翰林學士歲滿當遷尚書以母/老賴禄而飬求兼京兆户曹叅軍事)美哉斯言(李絳元/和二年)¶
(授翰林學士俄知制誥帝甞稱太宗𤣥宗之盛朕不徳/欲庻㡬二祖之道德風烈無愧諡號不為宗廟羞何行)¶
<pb:KR3k0008_WYG_072-26a>¶
(而至此乎絳曰陛下誠能正身勵己尊道徳逺邪佞每/進忠直與大臣言敬而信無使小人叅焉與賢者㳺親)¶
(而禮無使不肖者與焉去官無益於治者則材能出斥/宫女之希御者則怨曠銷將相擇士卒勇矣官師公吏)¶
(治輯矣法令行而下不違敎化篤而俗不遷如是可與/祖宗合德號稱中興夫何逺之有言之不行無益也行)¶
(之不至無益也帝曰美哉斯言朕將書諸紳即詔絳與/崔羣錢徽韋洪景白居易等搜次君臣成敗五十種為)¶
(連屏帳/便坐)腹心之地(絳又數論宦官横肆方鎮進獻等事/自知言切且斥去悉取内署所上䟽)¶
(藁焚之以俟命帝果怒絳謝曰陛下憐臣愚處之腹心/之地而惜身不言乃臣負陛下若上犯聖顔旁忤貴倖)¶
(因而獲罪乃陛下負臣如是帝動容曰卿/告朕以人所難言疾風知勁草卿知之矣)常以輩行呼¶
而不名(陸贄入翰林年尚少以材幸太子常以輩行呼/而不名在奉天朝夕進見終小心精潔未甞有)¶
<pb:KR3k0008_WYG_072-26b>¶
(過由是帝親倚至解衣衣之同類莫敢望雖外有/宰相主大議而䞇常居中叅裁可否時號内相)周盡¶
事情(陸䞇從狩奉天機務填總逺近調發奏請報下書/詔日數百䞇初若不經思逮成皆周盡事情衍繹)¶
(熟復人人可曉旁吏承寫不給他/學士筆閣不得下而䞇沛然有餘)數陳讜言(崔羣遷翰/林學士數)¶
(陳讜言憲宗嘉納因詔學士凡奏議待羣署乃得上羣/以禁宻之言人人當自陳一為故事後或有惡直醜正)¶
(則他學士不得上言/矣固辭見聽本傳)夜被㫖草詔(韋澳進學士承㫖與/蕭寘皆為宣宗禮遇)¶
(毎二人直必偕召問政得失夜被㫖草詔書事有不安/者即遷延湏見帝開陳可否未嘗不順納一日召入屏)¶
(左右問曰朕於敕使何如澳陳帝威制前世無比帝揺/首曰未也䇿安出澳倉卒荅曰若謀之外廷則大和事)¶
(可用追鑒不若就擇可任者與計事帝曰朕固行之矣/自黄至綠至緋猶可衣紫即合為一矣澳愧汗不能對)¶
<pb:KR3k0008_WYG_072-27a>¶
(乃/罷)父誡不得任近職(韋温為翰林學士先是父綬在禁/庭積憂病廢故誡温不得任近職)¶
(至是固辭帝怒曰寧綬治命邪禮部侍郎崔蠡/曰温用亂命益所以為孝帝意釋換知制誥)不專取¶
辭藝(韋貫之帝以段文昌張仲素為翰林學士貫/之謂學士所以偹顧問不專取辭藝奏罷之)蜀纈¶
袍(韋綬為翰林學士宻政多所叅逮帝甞幸其院韋妃/從㑹綬方寢學士鄭絪欲馳告之帝不許時大寒以)¶
(妃蜀纈袍覆而/去其待遇如此)金蓮炬(令狐綯入翰林為學士他夜召/與論人間疾苦帝出金鑑書曰)¶
(太宗所著也卿為我舉其要綯摘語曰至治未甞任不/肖至亂未甞任賢任賢享天下之福任不肖罹天下之)¶
(禍帝曰善又夜對禁中燭盡帝以乗輿金蓮/華炬送還院吏望見以為天子來綯至皆驚)帝稱其長¶
者(錢徽為翰林學士三遷中書舎人加承㫖憲宗甞獨/召徽從容言他學士皆高選宜預聞機宻廣叅决帝)¶
<pb:KR3k0008_WYG_072-27b>¶
(稱其/長者)諌無名貢(是時内積財圖復河湟然禁無名貢獻/而至者不甚却徽懇諌罷之帝宻戒後)¶
(有獻毋入右銀臺門以避學士梁守謙為院使見徽批/監軍表語簡約嘆曰一字可益耶衘之以論淮西事罷)¶
學士缺人争薦丞相所善者(韋表㣲俄為翰林學士是/時李紳忤宰相貶端州龎)¶
(巖蔣防皆謫去學士缺人人争薦丞相所善者表㣲獨/薦韋處厚後與處厚議増選學士復薦路隋處厚以諸)¶
(父事表㣲因曰隋位崇入且居翁右/柰何荅曰選德進賢初不計私也)武宗賜以宫錦德¶
裕贈以玉帶(封敖㑹昌初以左司貟外郎召為翰林學/士敖属辭贍敏不為竒澁語切而理勝武)¶
(宗使作詔書慰邊將傷痍者曰傷居爾體痛在朕躬帝/善其如意出賜以宫錦劉稹平李徳裕以定䇿功進太)¶
(尉時敖草其制曰謀皆予同言不他惑德裕以能明專/仕己以成功謂敖曰陸生恨文不逮意如君此等語豈)¶
<pb:KR3k0008_WYG_072-28a>¶
(易得邪解所/賜玉帶贈之)近世學士超省郎進官者惟鄭顥以尚主¶
而璩以寵升云(高璩以拾遺為翰林學士近世學士超/省郎進官者惟鄭顥以尚主而璩以寵)¶
(升/云)詔假光宅里官第(王涯再為翰林學士涯文有雅思/永貞元和間訓誥温麗多所藁定)¶
(帝以其孤進自樹立數訪逮以私居逺或詔/不時至詔假光宅里官第諸學士莫敢望)凡號令大¶
典冊皆更其手(李徳裕穆宗即位擢翰林學士帝為太/子時已聞父吉甫名由是顧德裕厚凡)¶
(號令大典冊皆更其/手數召見賚奬優華)三俊(李紳為翰林學士與德/裕元稹同時號三俊)捉筆¶
遽成辭皆允切(劉瑑大中初擢翰林學士宣宗始復関/隴裁處叢繁書詔夜數十捉筆遽成辭)¶
(皆允/切)頗牧在禁中(畢諴召入翰林為學士党項擾河西/宣宗甞召訪邉事諴援質古今條破)¶
<pb:KR3k0008_WYG_072-28b>¶
(羗狀甚悉帝悦曰吾將擇能帥者孰謂/頗牧在禁中署卿為朕行乎諴唯唯)一時書命同僚¶
自以為不及(陸扆累進翰林學士中書舎人扆工属辭/敏速若注射然一時書命同僚自以為不)¶
(及昭宗優遇之帝甞作賦詔學士皆和扆獨先就帝覽/之嘆曰貞元時陸贄呉通𤣥兄弟善内庭文書後無繼)¶
(者今朕/得之)腕可斷麻不可草(韓偓為翰林學士宰相韋貽/範母䘮詔還位學士使馬從)¶
(皓逼偓求草制偓曰腕可斷麻不可草從皓曰君求死/邪偓曰吾職内署可黙乎明日百官至而麻不出宦侍)¶
(合譟茂貞入見帝曰命宰相而學士不草麻/非反邪艴然出帝畏茂貞卒詔貽範還相)成文粲然¶
(鄭畋入翰林為學士俄知制誥㑹討徐州賊龎勛書/詔紛委畋思不淹晷成文粲然無不機要當時推之)掌¶
書王命(白居易馮宿知制誥制吾聞武德曁開元中有/顔師古陳叔逹蘇頲稱大手筆掌書王命故一)¶
<pb:KR3k0008_WYG_072-29a>¶
(朝言語煥成文章朕承祖宗思濟其美馮宿為文甚正/而我誥命忽思潤色之聽諸人言曰宿也可勉繼顔陳)¶
(無辱/吾舉)訓辭温厚有典誥風(崔元翰知制誥訓辭温厚有/興誥風然性剛褊不能取容)¶
(于時孤特自恃掌/誥凡再期不遷)父子繼美(賈至拜起居舎人知制誥/帝傳位至當譔冊旣進藁)¶
(帝曰昔先天誥命乃父為之辭今兹命冊又爾為之/兩朝盛典出卿家父子可謂繼美至頓首嗚咽流涕)對¶
掌書命(蘇頲陸象先殁紫微侍郎未甞補朕思其人無/易卿者頲頓首謝明日加知制誥給政事食給)¶
(食自頲始時李乂對掌書命帝曰前世李嶠蘇/味道文擅當時今朕得頲與乂何愧前人哉)上疏極¶
諌(蘇源明擢考功郎中知制誥史思明䧟洛陽有詔幸/東都將親征源明因上疏極諫其不可者十臣聞子)¶
(不諫於父不孝也臣不諫於君不忠也不孝不忠苟荣/冐禄圏牢之物不若也臣雖至賤不能委身圏牢之中)¶
<pb:KR3k0008_WYG_072-29b>¶
(將使樵夫指而笑/之帝遂罷東幸)翰林侍講(崔郾拜翰林侍講學士謝/曰陛下使臣侍講歴半歲)¶
(不一問經義臣無功不足副厚恩帝慙曰朕少間當請/益高鉞適在旁因言陛下樂善而無所諮詢天下之人)¶
(不知有向儒意帝/重咎謝咸賜錦幣)稡擷經史為要錄(鄭澣本名涵入翰/林為侍講學士帝)¶
(使梓擷經史為要錄愛其博而精試/舉諸條擿問之隨即酬析無留荅)毎以厚風俗黜朋¶
比為天子言(鄭覃為侍講每以厚風俗黜/朋比為天子言之故終為相)世榮其遷(高/元)¶
(裕自侍讀為中丞文宗難其代元裕表/言兄少逸才可任因以命之世榮其遷)迎以師禮(馬懐/素𤣥)¶
(宗詔與禇無量同為侍讀更日番入旣叩閤肩輿以/進或行在逺聽乗馬宫中毎宴見帝目送迎以師禮)問¶
閽何人(許康佐為翰林侍講學士與王起皆為文宗寵/禮帝讀春秋至閽殺呉子餘祭問閽何人邪康)¶
<pb:KR3k0008_WYG_072-30a>¶
(佐以中官方強不敢對帝嘻笑罷後勸書蓬萊殿召李/訓問之對曰古閽寺今宦人也君不近刑臣以為輕死)¶
(之道孔子書之以為戒帝曰朕邇刑臣多矣得不慮哉/訓曰列聖知而不能逺惡而不能去陛下念之宗廟之)¶
(福也於是内謀剪除矣/康佐知帝指因辭疾)唐故事學士草制有所改者當¶
罷職(崔梲初梲為學士常草制為宰相桑維翰所改梲/以唐故事學士草制有所改者當罷職乃引經據)¶
(争之維翰頗/不樂五代史)翺翔禁闈出入諷議(杜牧蘇/滌制)兼京兆户曹¶
(白居易為翰林學士初歳滿當遷帝以資淺且家素貧/聽自擇官居易請如姜公翰以學士兼京兆户曹參軍)¶
(以便養/詔可)元稹翰林制(使吾言語文章與三代同風引之/而成綸綍垂之而為典訓白居易)¶
　¶
<pb:KR3k0008_WYG_072-30b>¶
　¶
　¶
　¶
　¶
　¶
　¶
　¶
　白孔六帖卷七十二¶
