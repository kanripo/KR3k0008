# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.879548
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四十七
<pb:KR3k0008_WYG_047-1a>¶
欽定四庫全書¶
　白孔六帖卷四十七　　唐　白居易　原本¶
　　　　　　　　　　　宋　孔　傳　續撰¶
　　贖罪(一/)　　　　　緩獄(二/)¶
　　留獄(三/)　　　　　疑獄(四/)¶
　　贓賄(五/)　　　　　使吏供已(六/)¶
　　寃獄(七/)　　　　　鬻獄(八/)¶
　　鞭扑(九/)　　　　　象刑(十/)¶
<pb:KR3k0008_WYG_047-1b>¶
　　肉刑(十一/)　　　　族刑(十二/)¶
　　刖(十三/)　　　　　罰親(十四/)¶
　　國親刑(十五/)　　　罰故(十六/)¶
　　不齒(十七/)　　　　財産沒官(十八/)¶
　　殺人(十九/)¶
　　　贖罪(一/)　(罰附/)¶
白如可贖兮(詩/)虞典曰金作贖刑(誤入刑者/以金贖罪)周穆王訓¶
夏贖刑(訓暢夏禹贖刑之法/更從輕以布告天下)百鍰(鍰黄鐵也六兩曰鍰/罪贖以百鍰重倍加)¶
<pb:KR3k0008_WYG_047-2a>¶
(至千/鍰也)免於刑戮　納贖(選/)罰金(張釋之爲廷尉文帝出/中渭橋有人從橋下走)¶
(岀乗輿馬驚釋之奏此人犯蹕當罰金上怒/釋之對曰法者天下公共不可一傾云云)以功贖(後/漢)¶
(竇憲字伯度有罪請誅匈奴以自贖/乃拜車騎將軍有功遂勒銘燕然山)訓夏之刑贖子罪¶
(漢丞相公孫賀請捕朱安世以贖子罪子/敬聲也西京賦曰丞相欲以贖子罪云云)贖入罪(前漢/史太)¶
(倉令淳于公犯法當刑㓜女緹縈上書曰妾父爲吏齊/中皆稱廉平今坐法當刑妾傷夫死者不可生刑者不)¶
(可續雖欲改過自新其道無由妾願沒入爲/官婢以贖父刑文帝哀憐之乃下詔除肉刑)千鍰(贖大/辟死)¶
(罪/)周禮職金掌金罰貨罰入于司兵(以金以貨贖罪者/也入於司兵以給)¶
(兵及工/直也)庇族亢身　以貨藩身　論贖　刑放于寵¶
<pb:KR3k0008_WYG_047-2b>¶
五罰之疑有赦(五罰出/金贖罪)輕重諸罰有權　入粟贖罪(漢/張)¶
(敞言國兵在外穀度不足願今有罪非盜受財殺人犯/法不得赦者得以差入穀蕭望之李彊議曰粟以贖罪)¶
(則富者得生貧者獨死是貧富異刑而法不一人情貧/窮而父囚執聞出財可以生活則不顧死亡之患爲敗)¶
(亂之行以趨財利救親戚一人得生十人已䘮此則伯/夷之行壞公綽之名滅政教一傾恐不能復竟不施敞)¶
(議/)請除贖罪之法(貢禹/上書)買爵(惠紀人有罪得買爵三十/級以免死罪應劭云若今)¶
(人三十縑贖罪師古曰/令出買爵錢以贖罪也)減死罪一等(武帝令死罪人贖/錢五十萬減云云)¶
岀縑(續漢書建武初令天下繫囚減/罪一等出縑贖罪輕重有差)兵甲贖(管子曰管/仲令齊桓)¶
(公制重罪贖以犀甲一㦸輕罪/楯一㦸注云謂征伐不足也)義錢(後漢虞詡爲僕射/時長安聽百姓謫)¶
<pb:KR3k0008_WYG_047-3a>¶
(罰者輸贖號義錢託爲貧人儲而守令因/以聚斂詡上疏論之詔下切責州縣也)入縑(後漢明/帝詔亡)¶
(命者自殊死已下贖死罪縑三十疋右趾至髠鉗/城旦舂十疋城旦至司㓂五疋未發自告半入贖)請沒¶
爲奴贖父罪(晉殿中帳吏部施廣盜官幔三張合三十/疋弃市廣二子宗年十三雲十一撾登聞)¶
(鼔求爲官奴以贖父罪尚書郎朱映議曰宜特聽左丞/范堅駮曰以殺止殺小不忍輕刑典人之愛父誰不如)¶
(此爲施恩於今開/殺於後遂正廣刑)左驂之贖(史越石父賢在縲絏之中/晏子見而解左驂贖之)¶
孔願伏斧鑕以贖昶罪(閩王昶晉高祖怒其不遜下詔/暴其罪歸其貢物不納兵部員)¶
(外郎李知損上書請籍沒其物而禁錮使者於是以元/弼下獄獄具引見元弼俯伏曰昶夷貊之君不知禮義)¶
(陛下方示大信以來逺人臣將命無狀願/伏斧鑕以贖昶罪高祖乃赦元弼遣歸)夜論世事(宇/文)¶
<pb:KR3k0008_WYG_047-3b>¶
(士及化及敗與封倫等自歸帝讓之曰汝兄弟率思歸/之人爲入關計爾時得我父子尚肯相假乎今欲何地)¶
(自處士及謝曰臣罪當死但臣往在涿郡嘗/與陛下夜論世事頃又奉所獻冀以此贖罪)罰錢(王緯/字文)¶
(卿浙西觀察使缺遣之初州縣有韓滉罰錢未入者十/八萬緡府史請裒爲進奉緯上疏願蠲以紓民詔聽之)¶
議請減贖(唐史刑法志隋有議請減/贖當免之法唐皆因之)盜請格虎自贖(元/德)¶
(秀字紫芝爲魯山令有盜繫獄會虎爲暴盜/請格虎自贖許之明日盜尸虎還舉縣嗟歎)請以官爵¶
贖(王忠嗣數上言祿山且亂李林甫益惡之隂使人誣/告忠嗣嘗養宮中云吾欲奉太子帝怒召入付三司)¶
(訊驗罪應死哥舒翰方有寵白/上請以官爵贖忠嗣罪帝意解)推父䕃贖金(裴潾再遷/刑部郎中)¶
(前率府倉曹參軍曲元衡杖民栢公成母死有司以死/在辜外推元衡父䕃贖金公成受財不訢以赦免潾議)¶
<pb:KR3k0008_WYG_047-4a>¶
(曰杖捶者官得施所部非所部雖有罪必請有司明不/可擅也元衡非在官公成母非所部不可以䕃免公成)¶
(取賄仇家利母之死逆天性當伏/誅有詔元衡流公成論死本傳)凡贖罪以銅(唐六/典)¶
　　　緩獄(二/)¶
白國章斯抵(宜守限/於申嚴)人命所懸(豈忘情/於審慎)况刑將不變獄¶
貴惟精　月令仲春天子命有司省囹圄(省減/也)去桎梏¶
無肆掠(掠拷捶也/肆暴尸也)止獄訟孟夏挺重囚(挺寛也至/秋方決)出輕¶
繫(出而/舍之)要囚伏念五六日至于旬時(要囚察其/辭要也)君子以¶
明慎用刑而不留獄(易旅/卦)雖緩死以過時(未盡/善也)比失刑¶
<pb:KR3k0008_WYG_047-4b>¶
於欲速(不猶/愈乎)輟丹筆　君子以議獄緩死(易中/孚卦)緩刑(周/禮)¶
容姦(禮/)利淫淹恤過時(亦宜/問罪)稽留有故(亦可/徴辭)若審慎而¶
無他(雖愆期/而可恕)将蔽罪之有程(敢忘/慎守)未得情而難斷(寧免/稽遲)¶
當斷不斷孔不時決(殷侑初鹽鐵度攴使屬官悉得以/罪人繫在所獄或私置牢院而州)¶
(縣不聞知歳千百數不時決侑奏許州縣糾/列所繫申本道觀察使并具獄上聞許之)恤獄緩死¶
(唐文粹韋嗣立論刑法多濫疏雖陛下仁慈哀念恤獄/緩死及覽辭狀便已周密皆謂勘鞫得情是其實犯雖)¶
(欲寛捨其/如法何)¶
　　　留獄(三/)¶
<pb:KR3k0008_WYG_047-5a>¶
白月令仲秋命有司申嚴百刑無留有罪既非伏念之¶
勤(宜及過/時之責)雖事無欲速(而法有/勾稽)而不留獄(易見/上)淹恤過¶
時(則宜/問罪)稽留有故(亦可/徴辭)若審慎而無他(雖愆期/而可恕)雖蔽罪¶
之有程(敢忘/慎守)未得情而難斷(寧免/稽遲)若踰伏念之時(淹恤/不糾)¶
則恐舞文之吏(因緣/長姦)雖要囚惟恤(而折獄/有程)既察情而得¶
情(何當斷/而不斷)違限之糾(慢官/之科)聽訟之要(辭既易/於二三)伏念之期¶
(日遂踰/於五六)孔歲千百數不時決(見上/門)蔽獄(文粹李德裕上/尊號冊文逺無)¶
(蔽/獄)滋豐(陸宣公奉天赦大/道既隱蔽獄滋豐)牢械充滿(宋璟京兆人權梁/山謀逆敕河南尹)¶
<pb:KR3k0008_WYG_047-5b>¶
(王怡馳傳往按牢械充滿乆未決乃命璟爲京留守復/其獄初梁山詭稱婚集多假貸吏并坐貸入璟曰婚禮)¶
(借索大同而狂謀率然非所防意使知而不/假是與爲反弗知何罪之云予縱數百人)督鄧琬負¶
米(唐扶字雲翔大和五年爲山南宣撫使内鄉倉督鄧/琬負度支漕米七十斛吏責償之繫其父子至孫凡)¶
(二十八年九人死於獄扶奏申釋之詔切責鹽鐵/度支二使天下鹽院償逋繫三年以上者皆原)更三¶
赦不得原(白居易字樂天度支有囚繫閿鄉獄更三赦/不得原乂奏言父死繫其子夫乆繫妻嫁債)¶
(無償期禁無休日請一切/免之奏凡十餘上益知名)¶
　　　疑獄(四/)¶
白記曰疑獄汜與衆共之衆疑赦之疑事無質(質成也/疑則捨)¶
<pb:KR3k0008_WYG_047-6a>¶
(之不可/成也)狐疑　宣尼之聽訟辭不獨見也(史記孔子在/位聽訟辭有)¶
(可與人共者/不獨見也)漢景之恤疑獄亦命讞之(漢景詔曰獄/疑者輒讞)罪¶
疑惟輕(舜/典)周書曰五罰之疑有赦(罰贖刑罪也刑疑赦/從罰罰疑赦從免言)¶
(重疑/也)似是而非　禮有指無簡不聽(簡誠也雖有其意/無其誠者不論以)¶
(爲/罪)闕疑(緩/死)移讞　讞疑　罪疑(刑/放)得情猶合哀矜(疑事/誠宜)¶
(開/釋)諸疑獄雖文致於法而於人心不厭者輙讞之(景帝/詔)¶
吏不能決(高詔御史獄之疑者吏不能決使有罪者乆/而不論無罪者乆繫而不決自今縣道官獄)¶
(疑者各讞屬所二千石官二千石官以罪名當報之注/當處也某所不能決者移廷尉廷尉亦報之廷尉不能)¶
<pb:KR3k0008_WYG_047-6b>¶
(決者/具奏)平亭疑法(史張湯決獄欲傳古義乃請博士弟子/治尚書春秋補廷尉史平亭疑法注亭)¶
(均也奏疑讞事必先奏上分别其原上所是受而著讞/法廷尉挈令注云著謂明書之挈者獄訟之要也書於)¶
(讞法挈令以/爲後代式)雖國令是干(罰宜/無小)而人心未厭(事合/從輕)孔四¶
方疑獄悉令按訊(崔善爲仕隋調文林郎督工徒五百/營仁壽宫總監楊素索簿閲實善爲)¶
(執板暗唱無一差謬素大驚自是/四方有疑獄悉令按訊皆䆒其情)擒盜(韓思彦字英逺/使并州方賊殺)¶
(人主名不立醉胡懐刀而汙訊掠已服思彦疑之晨集/兒童數百暮岀之如是者三因問兒岀亦有問者乎皆)¶
(曰有之乃物色/推訊遂擒真盜)辨處契要無不盡(杜佑補剡縣丞嘗過/潤州刺史韋元甫以)¶
(故人子待之不加禮它日元甫有疑獄不能決試訊/佑佑爲辨處契要無不盡元甫竒之署司法參軍)積¶
<pb:KR3k0008_WYG_047-7a>¶
歲疑留(權德輿歧公遺愛碑盈庭闢辯積歲疑留者片/言以聽斷含寃自誣具獄論殺者覆視而全活)¶
訊不承(成汭頗知吏治嘗錄囚盡其情墊江賊隂殺令/其主簿疑小史導之訊不承臨刑曰我且訟地)¶
(下踰月吏暴死汭/聞益詳於獄唐史)疑其寃縱不治(崔從字子文攝守卭/州前刺史有以盜繫)¶
(獄辭已具從疑其寃/縱不治俄得眞盜)疑獄劇事多與參裁(韋思謙高宗/賢之疑獄劇)¶
(事多與/參裁)罪渉疑似必誅(韓/滉)¶
　　　贓賄(五/)¶
白六贓賄賂公行予取予求賄賂並行政以賄成(王叔/之相)¶
(也政以賄成/而刑放于寵)黷貨(傳晉有羊舌鮒者黷/貨無厭亦將及矣)獻子辭梗陽之¶
<pb:KR3k0008_WYG_047-7b>¶
賂(傳梗陽人有獄以女樂遺魏獻子獻子/將受之閻没女寛當食三歎諌而止)叔魚鬻邢侯¶
之獄(叔魚納雍子之女蔽罪/邢侯叔向曰鮒也鬻獄)以黷賄賂而煩刑書　貪¶
以敗官爲墨　既求私貨(宜正/官刑)情因利動(遽聞雍/子之求)政以¶
賄成(遂受梗/陽之賂)臨財茍得(且不懼/於四知)黷貨無厭(又何逃/於三尺)相賂¶
以貨受悖入之貨(禮/)私求(公/坐)私欲養求不給則應(傳/)刑¶
放(貨/聞)不思挈已(曽是/徇財)受官屬財物(景詔左遷徒免罷受/故官屬所將監治送)¶
(財物奪爵爲士任免之注奪爵爲士又/免其官職若今之除名從仕卒之位)景詔無爵者罰¶
金二斤(沒入所受有能/捕告卑其受贓)加賞(漢武時張武受金/加賞賜以媿其心)私附益¶
<pb:KR3k0008_WYG_047-8a>¶
(丞相司直繁延壽奏御史大夫蕭望之賣買/私所附益十萬三千注云以私錢増益也)受飲食(景/詔)¶
(吏受所監臨飲食免重受贓物賤買貴賣論輕更議著/令廷尉與丞相議曰吏及諸有秩皆受其官屬所監臨)¶
(治所將其與飲食計償費勿論注云計所齎償價値/也他物若買故賤賣故貴皆坐贓爲盜沒入縣官也)禁¶
錮(漢文時貴廉絜賤貪汚賣人贅壻及/吏坐贓皆禁錮不得爲吏賞善懲惡)自條其姦贓應¶
記(薛宣爲馮翊高陵令楊湛貪猾宣手自牒書條其姦/贓與湛湛自知贓應記解印綬爲記謝注云應記爲)¶
(與宣書/相當)妻受錢(薛宣時爲池陽令舉獄掾王昱府未召/妻受繫者錢掾不知悲慙自殺宣移書)¶
(書掾之柩以/顯其魂也)銖兩之姦(趙廣漢字子都所在吏/取銖兩之姦皆知之)陳咸爲¶
少府鉤發姦贓沒入辜㩁財(辜罪也㩁專固/財也鉤音遘)主守盜十¶
<pb:KR3k0008_WYG_047-8b>¶
金弃市(丞相翟方/進云云)盜收外國財物(陳湯盜收康居財物/戒官屬曰絶域不覆)¶
(校丞相匡衡奏雖在/赦不宜處位坐免)古者大臣坐不廉而廢曰簠簋不¶
飾(尚遷就之諱/也賈誼曰)貨賂上流(公孫/賀)謝錢(𢎞農守張匡坐贓/報陳湯爲訟罪得)¶
(踰冬月許謝/錢二百萬)懐慙自殺(後漢皇甫嵩義眞爲冀州牧車/騎將軍吏有受賂嵩更以財物)¶
(賜之吏懷/慙自殺)米肉(卓茂爲密令人有言吏受其米肉者茂/曰汝自以恩意遺之吏不當以威力彊)¶
(取/爾)禁錮二世(清河相叔孫光坐贓禁錮二世居延都尉/犯贓楊震等議光比劉愷以春秋惡止其)¶
(身禁子孫非/詳刑之意)封記還(鍾離意爲郡督郵縣亭長有受人/酒禮郡下法記治之意封記曰政)¶
(化自近及逺宜先清府内濶畧逺/縣細微之愆太守賢之任以政事)酒食爲贓(王吉爲沛/相有微過)¶
<pb:KR3k0008_WYG_047-9a>¶
(酒食爲贓者雖十年猶/加貶弃注其名籍也)不以贓杖鞠人(袁安邵公爲河/南尹政號嚴明)¶
(未嘗以贓杖鞠人嘗曰錮人於聖/世尹不忍聞者感激京師肅然)諫兄(鄭均兄爲吏受/人禮遺均諫不)¶
(從均傭歲餘得錢帛與兄曰物盡可復得/爲吏坐贓終身弃之兄感之遂爲廉吏也)減死遷徙(魏/侍)¶
(中許允擅用罰/錢賜減死遷徙)祠發贏錢(陶謙字恭祖爲舒令郡守張/盤搆有錢簿謙在官清白惟)¶
(祠遷星有贏錢五百欲以/爲贓謙委於官而去也)子坐贓免官(晉劉寔子夏以/貪汚弃於世寔)¶
(坐夏受賂免官或譏寔不訓子寔曰吾之所行夏/所聞見不相祖習豈教訓得乎世以寔爲言當)子受¶
財不累(高光爲廷尉子韜字子逺放佚無檢受財有司/案之光不知時人曰雖非光不能防其子以其)¶
(用心有素不/以爲累也)撻子(庾氷爲車騎將軍清慎常以儉約自/居中子襲貸官絹十四冰撻之市絹)¶
<pb:KR3k0008_WYG_047-9b>¶
(還其/官)受家具(王述字懐祖求試宛陵令受家具一千三/百條王導使謂曰名父之子不患無祿屈)¶
(居小縣不宜爾答曰當自止後居州郡清/廉絶倫祿賜皆散之親故宅宇不革於昔)清既謝於冰¶
壺(罪何逃/於霜簡)貪泉之戒靡聞(廣州有貪泉飲之者則貪濁/晉吳隱之爲刺史飲之曰夷)¶
(齊當不/易心)如水之心遂爽(鄭崇曰臣門如市/臣心如水言清也)還珠(懐/璧)乾沒¶
(張湯爲小吏乾沒與長安富賈田魚翁叔/交私注云乾沒射也得利爲乾失利爲沒)漁奪(蚌/侵)贓物¶
岀賜(後漢北地太守廖信坐貪穢下獄入財産顯宗以/班諸廉吏惟周澤孫堪常仲特蒙賜與京師翕然)¶
(在位者咸/自刻勵)受賜贓委地(交趾太守坐贓伏法資財簿入/司農顯宗班賜羣臣鍾離意得)¶
(珠璣悉以委地不拜帝怪之對曰孔子忍渴於盜泉曽/參迴車於勝母惡其名也此贓穢之物誠不敢拜帝曰)¶
<pb:KR3k0008_WYG_047-10a>¶
(清乎尚書之言更以庫錢/三十萬賜意意字子何)知而不納(南郡太守劉肇遺/王戎筒中細布五)¶
(十端司𨽻糾之以知而不納不坐帝曰/戎豈懐私不欲異爾然爲清慎所鄙)高名不劾(孫盛/安國)¶
(爲長沙守頗營資産從/事至郡察其名高不劾)調發食物(陳咸子康爲太守調/發屬所生食物以自)¶
(奉養然操/下令自斂)逺郡犯贓(晉李重茂曽奏欝林守介登役使/監臨茍凱以逺郡非人情所樂法)¶
(謂貶秩居官守重奏/恐庸才負逺黷貨)奴取蒿免官(謝/鯤)不忌無厭　無所¶
畏忌　貪惏孔姦贓狼藉(張易之元忠説皆被逐其後/易之等益自肆姦贓狼藉)¶
發贓(宗室巨兼河南尹其犯即張皇后從女弟宗/正卿李遵素私張發巨贓事貶遂州刺史)縱吏¶
取工徒贓(崔元畧博州人京兆劉栖楚劾元畧前造東/渭橋縱吏増估物不償直取二徒贓三萬緡)¶
<pb:KR3k0008_WYG_047-10b>¶
(詔奪一/月俸)剔抉其贓(楊於陵爲嶺南節度使監軍許遂振/者悍戾貪肆憚於陵不敢撓以私則)¶
(爲飛語聞京師憲宗不能無惑有詔罷歸遂振領留事/笞吏剔抉其贓吏呼曰楊公尚拒他方賂遺肯私官錢)¶
(耶宰相裴垍亦/爲帝别白言之)金牀瑟瑟枕(盧簡辭字子䇿遷侍御史/福建塩鐵院官盧昻坐贓)¶
(簡辭窮按乃得金牀瑟瑟枕大如斗/敬宗曰禁中無此昻爲吏可知矣)贓六百萬(楊虞卿/字師臯)¶
(改禮部員外郎進吏部㑹曹史有李賨等鬻僞告調官/六十五員贓六百萬以上虞卿發其姦李賨等繫御史)¶
(府而虞卿親吏嘗受二百萬亡命私奴受三/十萬虞卿縛奴送獄虞卿坐不檢下免官)市羅貢奉¶
(李邕字泰和貶遵化尉妻温復爲邕請戍邊自贖曰邕/初被訊吏迫邕手書貸人蚕種以爲枉法市羅貢奉指)¶
(爲姦/贓)丐乞贓(李朝隱字光國入爲大理卿武彊令裴景/仙丐贓五千匹亡命帝怒詔殺之朝隱曰)¶
<pb:KR3k0008_WYG_047-11a>¶
(景仙其先寂有國功載初時家爲酷吏所破誅夷畧盡/而景仙獨存且承嫡於法當請又丐乞贓無死比籍當)¶
(死坐猶將宥之使私廟之祀無餒魂可/也帝不許固請有詔決杖百流嶺南)以厚賂謝中人¶
(嚴綬加淮西招撫使綬引師壓賊境多/岀金帛賞士以厚賂謝中人招聲援)非賄謝不與官¶
(崔祐甫改中書侍郎元載用事非/賄謝不與官及祐甫推至公以行)賕賂狼藉(楊炎字公/南其子𢎞)¶
(業賕賂狼藉盧杞引嚴/郢爲御史大夫按之)受賕二十萬緡(孔戣字君嚴中/人劉希光受賂)¶
(二十萬/緡抵死)謝錢(李義府遣子津召長孫延謂曰吾爲子得/一官居五日延拜司津監索謝錢七十萬)¶
(楊行穎白其姦詔劉祥道與三司雜/訊李勣監按有狀詔除名流嶲州)顯賕公謁無所忌¶
(楊國忠凡領四十餘使而度支吏部事目叢夥第/署一字不能盡故吏得輕重顯賕公謁無所忌)所在¶
<pb:KR3k0008_WYG_047-11b>¶
賄謝(李邕字泰和/所在賄謝)犯贓輙寘之死(五代明字吏有犯贓/輙寘之死曰此民之)¶
(蠧/也)買曲成直(唐孫/樵)凡計贓者以絹平之其贓有六焉(一/曰)¶
(强盜二曰枉法其刑絞三曰不枉法四曰竊盜五曰受/所監臨其刑流六曰坐贓其刑徒凡六贓定罪有正條)¶
(餘皆約而斷/焉唐六典)¶
　　　使吏供已(六/)¶
白衛司馬(漢蓋寛饒爲左司馬在部常爲衛官繇使市/買衛卿私使寛饒詣府上辭辭尚書也尚書)¶
(責問衛尉由是不/復私使侯司馬)護視家事爲妻先引(丞相司直繁延/壽奏御史大夫)¶
(蕭望之多使守吏自給車馬往茂陵/護視家事小吏冠法冠爲妻先引也)迎醫(晉陶侃廬江/人爲郡主簿)¶
<pb:KR3k0008_WYG_047-12a>¶
(太守張䕫妻有疾將迎醫請行曰資/於事父以事君小君猶母也云云)吏修園宅(王戎爲/荆州刺)¶
(史坐遣吏修園宅/應免官詔以贖論)孔抑吏市私第(楊炎字公南趙惠伯/爲河南尹時嘗市楊)¶
(炎第爲官廨御史劾炎宰相抑吏市私第貴取其直盧/杞召大理正曰晉評罪晉曰宰相於庶官比監臨計羡)¶
(利辠奪官杞怒謫晉於/是當監主自盜罪絞)使行賈州縣(藩鎮劉從諫性奢/侈賈人子獻口馬)¶
(金幣即署牙將使行賈州縣所在暴横沓貪責子貸錢/吏不應命則愬于從諫欲論奏或遣客遊刺故天下怨)¶
(怒/)¶
　　　寃獄(七/)¶
白䇿秀才文曰胏石少不寃之人(周禮左胏石達窮棘/人之訟注赤石也)¶
<pb:KR3k0008_WYG_047-12b>¶
棘林多夜哭之鬼(樹棘槐聽訟於其下/夜哭之鬼謂無辜者)冶長非罪(雖在/縲絏)¶
(之中非/其罪也)良夫無辜(衛侯夢人被髪北面而譟/曰予爲渾良夫呌天無辜)多殺不辜¶
　而號無告(無所/告也)銜寃飲恨(吞聲/飲恨)泰誓曰無辜籲天(籲/告)¶
(也/)誣以偷金難明直氏(直不/疑)執爲盜璧誰辨張儀(楚相/亡璧)¶
(門下疑儀盜/之掠撻數百)劎有餘寃(尚能/衝斗)日無私照(猶隔/覆盆)義夫飲恨¶
五月降霜(鄒衍被囚仰天/而歎五月降霜)孝婦含寃三年致旱(東海于/公明)¶
衆口鑠金(信非/其罪)片言折獄(不見/其人)君實不察其罪(申生/曰)寃¶
濫(頗/邪)𤓰李雖疑(薰蕕/自别)似是而非　冶長非罪始因尼父¶
<pb:KR3k0008_WYG_047-13a>¶
而知(叔向無辜終/俟祁奚而免)國章斯抵(誠合/申之)人命所懸(豈宜/寃濫)黃沙¶
失入(丹筆/悞書)獄非明察(法乃/濫施)未聞情得(但見/獄成)得情猶合哀¶
矜(非罪誠/宜開釋)捶楚之下何求不獲(雖臯陶聽之猶/謂死者有餘刑)刑濫則¶
懼及善人　孝婦致旱(東海孝婦養姑甚謹夫死不嫁/姑恐累之自殺姑女告婦殺母)¶
(婦自誣服殺姑獄掾于公明之不可竟殺之/郡界旱三年後太守至祭其冡天乃立雨)上虞寡婦¶
(養姑事同東海孝婦姑以壽終姑女誣告婦加鴆竟結/其罪孟嘗伯周爲户曹明之不可亦連旱後太守殷丹)¶
(至明之/遂雨)血逆流(晉劉隗大連爲司直丞相府斬督運令/史淳于伯血逆流隗奏曰斬伯著柱遂)¶
(逆上絲極未復下流百姓諼譁咸/曰寃伯子惠亦訴父不乏軍興)生爲窮人(死爲/寃鬼)抱恨¶
<pb:KR3k0008_WYG_047-13b>¶
入地(銜寃/受罪)氣怨結而不傷(涕滿汗/而横流)與濁吏何親(與寃人/何仇)¶
孔卒不直寃(李齊運萬年丞源&KR0201;不事齊運怒悴辱之/死於廷&KR0201;家告寃御史連章深劾齊運訴)¶
(于帝言爲朋黨所擠天子使宰相喻諫官/御史後無得連章以劾然卒不直&KR0201;寃)誣劾以罪(杜/兼)¶
(字處宏僚官韋賞陸楚皆聞家子有美譽論事忤兼誣無/劾以罪帝遣中人至兼廷勞畢出詔執賞楚殺之二人)¶
(罪死衆/莫不寃)魏元忠(中宗在東宫爲檢校左庶子時二張勢/傾朝廷元忠嘗奏曰臣承先帝之顧且)¶
(受陛下厚恩不能徇忠使小人在君側臣之罪也易之/等恨怒因武后不豫即共譖元忠與司禮丞高戩謀挾)¶
(太子爲耐乆朋遂下制獄詔皇太子相王及宰相引元/忠等辨於廷不能決昌宗乃引張説爲證説初僞許之)¶
(至是迫使言狀不應又促之説曰臣不聞也易之等遽/曰説與同逆説又曰臣知附易之朝夕可宰相從元忠)¶
<pb:KR3k0008_WYG_047-14a>¶
(則族滅今不敢面欺懼/元忠之寃后寤其讒)部兵𠢐耳(崔寧爲牙將事裴冕/裴冕被謗朝廷疑之)¶
(遣使者問狀寧部兵𠢐/耳白其寃使者以聞)天下稱寃(五代趙延義字子英/周太祖自魏以兵入)¶
(京師太祖召延義問漢祚短促者天數邪延義言王者/撫天下當以仁恩徳澤而漢法深酷刑罰枉濫天下稱)¶
(寃此其所以亡也是時太祖方以兵圍蘇逢吉劉銖/弟欲誅其族聞延義言悚然因貸其族二家獲全)邪¶
正雜揉獄訟寃劇(唐史蘇安常曰邪正雜揉獄/訟寃劇何昔是而今非耶)李元素¶
辨運寃(爲御史東都留守杜亞惡大將令狐運㑹盜刼/輸絹於洛北運適與其下畋近郊亞疑而訊之)¶
(掠服之亞請斥運詔監察御史楊寧覆驗事皆不讎亞/怒劾寧罔上抵罪詔元素馳按亞迎以獄告元素徐察)¶
(其寃悉縱囚以還亞大驚復劾元素失有罪元素還帝/已怒元素曰臣以御史按獄知寃不得盡辭是無容復)¶
<pb:KR3k0008_WYG_047-14b>¶
(見陛下帝意解即道運寃狀/帝感寤曰非卿孰能辨之)請出獄付外(崔琯字從律/京兆尹宋申)¶
(錫爲讒所危宦官切齒時人罕敢辨者琯與大理/卿王正雅固請出獄付外與衆治之天下重其賢)縊殺¶
(崔寧時朔方掌書記康湛詐作寧遺泚書獻之盧杞奏/寧初無效順心反狀明甚召至朝堂縊殺之籍其家中)¶
(外寃/之)平貸(李方元字景業爲江西判官有大獄論/死者十餘囚方元刺審其寃悉平貸之)宋申¶
錫(開成元年李石因延英召對從容言曰陛下之政皆/承天心惟申錫之枉乆未原雪帝慙曰我當時亦悟)¶
(其失而詐忠者迫我以社稷計爾使/逢漢昭宣時當不坐此因追復右丞)岀寃繫(唐臨持節/按獄交州)¶
(岀寃繫三千人/累遷大理卿)李昭德(萬歲通天二年來俊臣誣以逆/謀既而俊臣亦下獄同日誅時)¶
(雨甚衆庶莫不寃/昭德而快俊臣)疑寃不治(崔從攝守卬州前刺史有/以盜繫獄辭已具從疑其)¶
<pb:KR3k0008_WYG_047-15a>¶
(寃縱不治/俄得眞盜)道路寃譟(姚璹遷益州長史新都丞朱待辟/坐贓應死待辟所厚浮屠理中謀)¶
(殺璹劎南有密告后者詔璹窮按璹深探其獄跡疑似/皆捕逮誅黨牽聯數千人獄具后遣洛州長史宋元爽)¶
(中丞霍獻可覆視無所翻坐沒入五十/餘族知反流徙者什八以上道路寃譟)酷憤(紀王謹女/東光縣主)¶
(始諸王妃主自垂拱後被害者皆藁掩之神龍初諸王/皆陪葬昭獻二陵主聞感慟卒敕其子曰爲我謝親戚)¶
(酷憤已雪下見/先王無恨矣)叫閽弗聽叩鼔弗聞(徐有功上疏曰天/下員有定此選者)¶
(日多選曹諉屬公行囂謗滿路唐季人多逆節鞫訊結/斷刑慘獄嚴革命歲乆其流弗改事表生情法外&KR1712;理)¶
(而刻薄吏驅扇成姦雖朝堂進表列匭内牒/叫閽弗聽叩鼔弗聞使申其寃正増其枉)上寃狀(穆/贊)¶
(字伯明累侍御史陜號觀察使盧岳妻分貲不及妾子/妾訴之中丞盧佋欲重妾&KR1255;贊不聽佋與宰相竇參共)¶
<pb:KR3k0008_WYG_047-15b>¶
(誣贊受金捕送獄弟賞上寃狀詔/三司覆治無之猶岀爲栁州刺史)刑耳列寃(張説字道/濟宇文融)¶
(恨恚乃與崔隱甫李林甫共劾奏説引術士王慶則夜/祠禱解而奏表其閭引僧道岸窺詗時事冒署右職帝)¶
(怒詔乾曜隱甫刑部尚書韋抗即尚書省鞫之發金吾/兵圍其第説兄左庶子光詣朝堂刑耳列寃帝遣高力)¶
(士往視見説蓬首垢面席藁家人以瓦器饋脱粟鹽疏/爲自罰憂懼者力士還奏且言説徃納忠於國有功帝)¶
(憮然乃停説中書令誅/慶則等坐者猶十餘人)善良方蒙枉(李尚隱其先出趙/郡徙貫萬年擢左)¶
(臺監察御史馮昭泰性鷙刻人憚其彊嘗誣繫桐廬令/李師旦二百餘家爲妖蠱有詔御史覆按皆稱病不肯)¶
(往尚隱曰善良方蒙枉不爲申/明可乎因請行果推雪其寃)盜金下獄(袁滋字德深/進詹事府司)¶
(直部官以盜金/下獄滋直其寃)執正其罪(張鎰字季權一字公度累殿/中侍御史乾元初華原令盧)¶
<pb:KR3k0008_WYG_047-16a>¶
(樅以公事譙責邑人齊令詵令詵官人也銜之搆樅罪/鎰按驗當免官有司承風以死論鎰不直之乃白其母)¶
(曰今理樅樅免死而鎰坐貶黙則負官貶則爲太夫人/憂敢問所安母曰兒無累於道吾所安也遂執正其罪)¶
(樅得流鎰貶撫/州司户參軍)銅匭申寃(則天皇后武氏臨朝乃冶銅/匭爲一室署西曰申寃受抑)¶
(枉所/欲言)姚崇(后嘗語左右往周興來俊臣等數治詔獄朝/臣相逮引一切承反朕意其枉更畀近臣臨)¶
(問皆得其手牒不寃朕無所疑即可其奏自俊臣等誅/遂無反者然則向論死得無寃耶崇曰自垂拱後被告)¶
(者類自誣當是時以告言爲功故天下號曰羅織甚於/漢之鈎黨雖陛下使近臣覆訊彼尚不自保敢一揺手)¶
(以悖酷吏/意哉本傳)淫潦決獄而霽(崔碣字東標再爲河南尹邑/有大賈王可乆轉貨江湖間)¶
(値龎勛亂盡亡其貲不得歸妻詣卜者楊乾夫咨在亡/乾夫名善數而内悦妻色且利其富既占陽驚曰乃夫)¶
<pb:KR3k0008_WYG_047-16b>¶
(殆不還矣即隂以百金謝媒者誘聘之妻乃嫁乾夫遂/爲富人它年徐州平可乆困甚丐衣食歸閭里往見妻)¶
(乾夫大怒詬逐之妻詣吏自言乾夫厚納賄可乆反得/罪再訴復坐誣可乆恨歎遂失明碣之來可乆陳寃碣)¶
(得其情即敕吏掩乾夫并前獄吏下獄悉發賕姦一日/殺之以妻還可乆時淫潦獄決而霽都民相與歌舞於)¶
(道/)獄靜(蘇逢吉喜爲殺戮高祖嘗以生日遣逢吉疏理/獄囚以析福謂之靜獄逢吉入獄中閲囚無輕)¶
(重曲直悉殺之以報曰/獄靜矣五代史三十)四海多銜寃之人(韋嗣立論刑/法四海多銜)¶
(寃之人九泉/有抱痛之鬼)鴉挽鈴(温璋爲京兆尹有鴉三挽鈴璋曰/此必訴寃遣吏隨至城外果有人)¶
(探其雛追其人詣/府决之北夢瑣言)或問鬼災(武黃門之死也裴晉公爲/盜所刺𨽻人王義扞刃而)¶
(斃自爲祭文是歲進士撰王義傳者三之二李錡之誅/也大霧三日不開或問鬼災内疑其寃詔收葬南部新)¶
<pb:KR3k0008_WYG_047-17a>¶
(書/)義府擅殺寺丞(王義方言畏義府之權勢能殺身以/滅口此則生殺之威上非主出賞罰)¶
(之柄下移/佞寵舊史)白璧何辜青蠅屢煎(李白雪讒曰白璧何辜/青蠅屢煎羣輕折軸下)¶
(沈黃泉衆毛飛/骨上凌青天)造化爲悲傷(李白古風燕臣昔慟哭五/月飛秋霜庶女號蒼天震)¶
(風繫齊堂精誠有/所感造化爲悲傷)被罪怡然素服俟命(舊唐史宋申錫/既被罪怡然不)¶
(以爲意自中書歸私第止於外㕔素服以俟命其妻出/謂之曰公爲宰相人臣位極於此何負天子反乎申錫)¶
(曰吾自書生被厚恩擢相位不能鋤去姦亂反/爲所羅織夫人察申錫豈反者乎因相與泣)¶
　　　鬻獄(八/)¶
白周書曰典獄非訖于威惟訖于富(典主也訖絶也絶/富謂賄賂不行)¶
<pb:KR3k0008_WYG_047-17b>¶
鞫獄　罪贓　獄貨非寳惟府辜功(府聚也辜罪也功/事也言受獄貨非)¶
(寳惟以聚/罪之事也)閑邪(買/直)刑放於寵(獻子辭梗/陽之賂也)叔魚鬻邢侯之¶
獄(叔魚納雍子之女蔽罪邢侯/叔向正其罪曰鮒也鬻獄)厚賂(深/繩)貪賄賂(撓刑/書)私¶
貨(官/政)政以賄成(由官/邪也)獄由貨黷(則死/及之)財惟茍得(法必/私行)貪¶
以敗官爲墨　相賂　以貨　寛縱岀之刑(漢/書)受悖入¶
之貨(禮/)罪以貨聞　既貪獄貨(是速/官刑)孔以貨市獄(李景/畧李)¶
(懷光爲朔方節度使署巡官五原將張光殺其妻以貨/市獄前後不能決景畧覈實論殺之既而有若女厲者)¶
(進謝廷中/如光妻云)貪財鬻獄(陸肱宣宗時除刺史有錄事參軍/頗尚修潔肱召問曰錄事參軍有)¶
<pb:KR3k0008_WYG_047-18a>¶
(幾對曰有三下等懦政虐刑貪/財鬻獄即懼太守出唐語林)李義府(母妻諸子市/獄門如沸湯)錢¶
至十萬可以通神(張延賞聞度支有一寃獄乆不決每/不平之及公判度攴期以旬日案上)¶
(有一帖子云奉錢三萬乞不問其獄公怒悉收公吏左/右訊之明日於盥洗處云錢五萬又於寢所云錢十萬)¶
(公嘆曰錢至十萬可以通/神矣乃不問幽閑鼔吹)貴倖鬻獄(裴寛遷刑部員外/郎萬騎將軍馬崇)¶
(冒殺人而王毛仲方以貴倖/將鬻其獄寛固執不肯從)以金五百兩賂貴妃姊妹¶
(裴寛先是寛以所善請於裴敦復即欲白發其言林甫/趣之敦復未及聞扈幸温泉宫而其下禆將程藏曜曹)¶
(鑒自以他事繫臺寛捕按之敦復謂寛求致其罪遽以/金五百兩賂貴妃姊妹因得事聞於帝由是貶寛睢陽)¶
(太/守)¶
<pb:KR3k0008_WYG_047-18b>¶
　　　鞭扑(九/)¶
白虞典曰鞭作官刑(治官者/用鞭)扑作教刑(扑楚也不勤/道業則撻之)月¶
令仲春無肆掠(掠捶拷/肆暴屍)一抶汝庸何傷(傳/)抶其不勉者¶
(司城/子罕)盜璧之笞(楚相枉張儀/盜璧笞撻之)執扑(子罕親執扑/抶其不勉者)撻之流¶
血(禮/)鞭之見血(齊襄誅屨/於徒人費)箠令(鞭/刑)檟楚二物(収其/威也)示背¶
(徒人費遇賊/袒而示之背)叩脛(孔子見原壤/以杖叩其脛)笞令(笞/罰)鞭師曹(衛侯有/嬖妾使)¶
(師曹誨之琴師曹鞭/之公怒鞭師曹三百)撻伯禽(成王有過/則撻伯禽)大杖小杖(子曰/舜之)¶
(事瞽瞍也小杖則受大杖則走故舜/不失蒸蒸之孝瞽瞍不䧟於不義)受笞(史吏過笞撻/陳餘餘欲起)¶
<pb:KR3k0008_WYG_047-19a>¶
(張耳躡使受笞去耳責餘/曰今一見辱而死一吏乎)榜郭舍人(上令倡監榜郭/舍人不勝痛也)未¶
嘗撻辱人(漢朱邑爲/桐郷嗇夫)蒲鞭(劉寛事見/寛刑門)撾吏(後漢常林夜/撾吏崔林嘲)¶
(之曰君爲/廷尉耶)撾婦翁(第五倫三娶孤女/人謂之撾婦翁)五色棒(曹瞞傳曰/太祖爲洛)¶
(陽北都尉治四門作/五色棒懸門左右)加笞(景詔曰加笞以爲重罪無異/幸而不死不可爲人其定律)¶
(笞也五百曰三百/三百曰二百也)減笞(又詔曰加笞者或至死而笞未/畢朕甚憐之其減笞三百曰二)¶
(百二百/曰百)無得更人(又詔曰當笞者/笞臋無得更人)鞭(傳楚子玉治兵終/日而畢鞭七人貫)¶
(三人/耳)白挺(大杖/也)禁吏擅笞人(第五倫遷蜀/禁吏擅笞人)仙婦笞秦¶
執敲扑鞭笞天下(過秦/論)捶楚之下(縲絏/之中)殺人以挺孔杖¶
<pb:KR3k0008_WYG_047-19b>¶
扑踰制(王遂杖扑/皆踰制)出示於朝(王遂械送京師斬東市監/軍上遂所制杖出示於朝)¶
(爲戒/云)段秀實(初秀實爲營田判官涇大將焦令諶取人/田自占給與農約熟歸其半是歲大旱農)¶
(告無入令諶曰我知入不知旱也責之急農無以償往/訴秀實秀實署牒免之因使人遜諭令諶令諶怒召農)¶
(責曰我畏段秀實邪以牒置背上大杖擊二十輿致廷/中秀實泣曰乃我困汝即自裂裳裹瘡賣已馬以代償)¶
笞楚嚴慘(蕭穎士字茂挺有奴事/穎士十年笞楚嚴慘)榜笞愁痛(高郢疏榜/笞愁痛盈)¶
(於道/路)朝士有不賀者笞之(閩王曦嫁女朝士有不賀者/笞之御史中丞劉贊坐不糾)¶
(舉將加笞諫議大夫鄭元弼切諫曦謂元弼曰卿何如/魏鄭公乃敢彊諫元弼曰陛下似唐太宗臣爲魏鄭公)¶
(可矣曦喜/乃釋不笞)杖捶者官得施所部(裴潾議杖捶者官得施/所部非所部雖有罪必)¶
<pb:KR3k0008_WYG_047-20a>¶
(請有司明/不可擅也)越法杖人輒死(裴潾爲汝州刺史越法杖人/以太子左庶子分司東都)¶
杖都督長史(宗室李瓌爲荆州都督長史馮長命者嘗/為御史大夫素貴事多專決瓌怒杖之坐)¶
(免/)賜杖三十(馬燧元子暢建中中燧討賊山東暢留京/師於是大旱朝廷議括商旅緡錢多亡命)¶
(入南山爲盜暢客單超俊李雲端等竊議以爲事且危/暢是其言遣奴諫燧班師燧怒執奴以聞使兄炫拘暢)¶
(請罪帝方倚燧貸不問但/誅其客勅炫賜暢杖三十)榜笞(羅珦越州㑹稽人爲奉/天令中官岀入係道吏)¶
(緣以犯禁珦榜笞之/雖死不置自是屏息)省中榜吏(栁渾字夷曠同平章事/韓滉自浙西入朝帝虚)¶
(已付之奏事或日晏它相取充位滉遂省中榜吏自若/渾雖爲滉所引惡其專執讓曰省闥非刑人地而榜吏)¶
(至死公家先相國以狷察不滿歲輒罷今公奈何蹈/前非顓立威福豈尊主卑臣義邪滉悔悟稍褫其威)杖¶
<pb:KR3k0008_WYG_047-20b>¶
殺人以立威(賈敦實傳洛陽令楊德幹/矜酷烈杖殺人以立威)隨年合歡杖(五/代)¶
(劉銖用法亦自爲刻深民有過者問其年幾何對曰若/干即隨其數杖之謂之隨年杖毎杖一人必兩杖俱下)¶
(謂之合/歡杖)白挺(五代王晏球字瑩之自晏球擊敗秃餒又/走惕隱其餘衆犇潰投村落村落之人以)¶
(鋤耰白挺所在擊/殺之無復遺類)設箠扑于堂下(以修官刑而羣吏莫/敢不備物栁宗元監)¶
(察使/壁記)敲榜(韓愈赴江陵塗中詩何/况親犴獄敲榜發姦偷)始創杖架(宇文融以/夏楚大小)¶
(無制始創杖架以高卑度杖/長短又鑄銅爲規齊其巨細)唐刑法志二曰杖(杖者持/也可持)¶
(以擊也書曰鞭/作官刑是也)一曰笞(笞之爲言恥也凡過之小者捶/撻以恥之漢用竹刑後世更以)¶
(楚書曰扑作教/刑是也同上)每笞一人以責其負(吳越世家自鏐世/重斂每笞一人以)¶
<pb:KR3k0008_WYG_047-21a>¶
(責其負則諸案吏各持其簿列于庭凡一簿所負唱其/多少量爲笞數以次唱而笞之少猶積數十多者至笞)¶
(百餘人尤不勝/其苦五代史)抶疻郵人(方鎮李/載義傳)¶
　　　象刑(十/)¶
白尚書大傳曰唐虞上刑赭衣不純中刑雜理下刑墨¶
象(純幪/巾也)不使冠飾(周禮害人者不使/冠飾注云墨幪也)圜土之刑人也不¶
虧其體　武詔曰古者異衣冠象而人不犯(畫墨者/幪巾也)犯¶
臏以墨蒙其臏畫之犯劓以赭著衣菲草屨非生於治¶
古乃起於亂今(刑法志曰善哉孫卿之論刑也曰世俗/論以古無肉刑有象刑墨黥之屬菲屨)¶
<pb:KR3k0008_WYG_047-21b>¶
(赭衣而不純注純緣也以爲治古無肉刑亦不待象刑/矣注言人不犯法則象刑無所施也人或觸罪而輕其)¶
(刑是殺人者不死傷人者不刑罪至重刑至輕民無所/畏亂莫大焉故象刑非生於理古而起於亂今也注言)¶
(今人惡刑之重因推言之/上古如此也其實不然)象刑惟明(書曰象刑惟明者/孫卿謂象天道而)¶
(作刑安有菲屨/赭衣之謂者哉)亂世效象邢(王莽太傅唐尊出見男女/不異路尊下車以象刑赭)¶
(瀋汚其衣莽聞説下詔申勅/公卿令思齊封尊平化侯)孔以赭以墨(文粹沈顔象/刑解曰舜禹)¶
(之代象刑而人不敢犯言象刑者以/赭以墨染其衣冠異其服色爲三等)罪終身不釋恥畢¶
世不滅(同上虞舜染其衣冠異其服色是罪終身不釋/恥畢世不滅豈特已以爲恥人見之者皆以爲)¶
(恥/也)畫衣(文粹楊炯少姨/廟碑畫衣不犯)自昔羲農以降爰及唐虞或設¶
<pb:KR3k0008_WYG_047-22a>¶
言而人不犯或畫象而下知禁(文粹崔/仁師疏)¶
　　　肉刑(十一/)¶
白周書曰苗人作五虐之刑爰始淫爲刵劓㧻黥(苗人/始爲)¶
(截耳割鼻㧻隂/黥面故爲虐也)皇帝哀矜暴虐以威遏絶苗人(帝堯也/言滅絶)¶
(苗/人)今爾何懲惟時苗人斷制五刑上帝不蠲降咎于苗¶
(苗人制五刑/天乃滅之)吕刑曰墨辟(辟刑也墨謂刻/其額而涅以墨)劓辟(截鼻/曰劓)剕¶
辟(刖足/曰剕)宫辟(次死之刑男子/割勢婦人幽閉)五刑之疑有赦正于五罰¶
(罰贖刑也五刑有疑則赦/之從五罰言降而從輕也)罰懲非死人極于病(刑以懲/罰過非)¶
<pb:KR3k0008_WYG_047-22b>¶
(殺人也極於病苦/者使之莫敢犯也)苗人作而降咎垂誡吕刑(即尚/書)文帝¶
廢以從寛稱仁漢牘(漢文去肉刑用笞罰文選曰/歌雞鳴於闕下稱仁漢牘)五虐¶
峻刑(即上/五刑)四肢重罰(文選/肉刑)何痛如之　刑者不可復屬¶
(緹縈上書/云屬連也)想踊貴之時(俗由/是敝)念鼻醜之日(人何/以堪)秦酷以¶
施上服之刑(上服劓墨也下/服宫刖也周禮)夫斷支體刻肌膚終身不¶
息何其楚痛之甚也(漢文除肉/刑詔云)守門守關(漢書墨者使/守門劓者使)¶
(守/關)除肉刑加以笞名輕而實重(名輕易犯實重傷人是/重人骨肉而輕人性命)¶
(也魏陳羣/議云云)晉曹彦議云(鑿顛抽脅玩常茍免犯法乃/衆黥刖彰罪而民知恥也)一¶
<pb:KR3k0008_WYG_047-23a>¶
離刀鋸終身不齒(議/)不忍刻截之慘而安勦絶之悲(袁/完)¶
(議/云)議復肉刑(孔融文舉/議之乃止)孔南蠻投和(頻盜者死次穿耳/及頰而劗其髪盜)¶
(鑄者/截手)鋸鑿箠扑楚毒畢至(文粹沈顔象刑解秦法苛虐/方用肉刑鋸鑿箠扑楚毒畢)¶
(至而人犯愈多非特上古淳樸人易爲化夫法過峻則/犯者多犯者多則刑者衆雖曰劓之刖之笞之扑之而)¶
(不爲畏也夫九人冠而一人髽之爲勝但見衆而爲慕/矣今免者多而刑者少人尚慕其多矣及刑者多而免)¶
(者少焉以少爲勝乎故刑者衆則民無恥民無/恥則雖曰劓之刖之笞之扑之而不爲畏也)仁聖(程/晏)¶
(蕭何求繼論蕭何之傳曹參也參曰臣不如何善守可/也何廢作哉若不可以爲廢作即文帝除肉刑不爲漢)¶
(主仁聖/之最也)刻膚革斷支體(白居易肉刑議欲廢之者則曰/刻膚革斷支體人主忍而用之)¶
<pb:KR3k0008_WYG_047-23b>¶
(則愷悌惻隱之心乖矣此緹縈所謂雖欲改過自新其/道無繇也其欲復之者則曰任箠令用鞭刑酷吏倚而)¶
(行之則專殺濫死之弊作矣此/班固所謂以死罔人失本惠也)蓋取劓㧻黥刖之類耳¶
(夫肉刑者蓋取劓㧻黥刖之類耳書所謂五虐之刑也/昔苗人始淫爲之而天降咎及秦人又虐用之而天下)¶
(亦離心夫如是則/豈無濫死者耶)¶
　　　族誅(十二/)¶
白秦皇暴虐威以三夷(文選威以三夷之刑秦/法一人有罪夷三族)商紂毒¶
痡罪及九族(書今商王受罪人/以族注刑及九族)赤族之誅(及宗/之禍)罰弗及¶
嗣(虞/書)夏刑孥戮(汝不從誓言/予則孥戮汝)秦法誅族(族滅之計朱/浮與彭寵書)朱¶
<pb:KR3k0008_WYG_047-24a>¶
安世曰丞相禍及宗矣(公孫賀及父/子俱死獄)屋誅(夷/三)在父兄之¶
不加(豈宗族/而相及)連坐　濫施　除三夷妖言令(吕氏臨/朝云云)孔¶
族于洛陽(王師範朱全忠既受唐禪友寧妻訴讎人于/朝乃族師範于洛陽先是有司次第使告之)¶
(故師範乃與家人宴少長列坐語使者曰死固不免予/懼坑之則昭穆失序不可見先人地下酒行以次受戮)¶
(者二/百人)族夷將相(張仲方李訓之變于時族夷將相髗足/旁午仲方皆密使識其尸俄許收葬)¶
改二十人爲五十人(蘇逢吉晉相李崧從契丹以北高/祖入京師以崧第賜逢吉而崧别)¶
(有田宅在西京逢吉遂皆取之崧自北還因以宅券獻/逢吉逢吉不悦而崧子弟數岀怨言其後逢吉乃誘人)¶
(告崧與弟嶼㠖等下獄崧自誣伏與家僮二十人謀因/髙祖山陵為亂獄上中書逢吉改二十人爲五十人遂)¶
<pb:KR3k0008_WYG_047-24b>¶
(族崧家五/代史三十)脅制羣臣(來俊臣后隂縱其慘脅/制羣臣前後夷千餘族)無小大皆¶
如詔(來俊臣宰相樂思晦爲俊臣夷其家有子九歲𨽻/司農上變得召見言俊臣凶慘罔上不道若陛下)¶
(假條及狀付之無小大皆如詔臣父死族夷不求/生但惜陛下爲俊臣所弄耳由是仁傑六族皆免)張漢¶
傑唐莊宗入汴遂族誅(漢傑事末帝爲顯官以張德妃/故用事梁亡唐莊宗入汴遂族)¶
(誅五代/梁臣傳)凡盜所居家及鄰保皆族誅(漢臣蘇逢吉是時/天下多盜逢吉自)¶
(草詔書下州縣凡盜所居本家及鄰保皆族誅或謂逢/吉曰爲盜族誅已非王法况鄰保乎逢吉恡以爲是不)¶
(得已但去族誅而已於是鄆州捕賊使者/張令柔盡殺平隂縣十七村民數百人)族其三家(史/洪)¶
(肇字化元李業等乗間譖之以謂洪肇威震人主不除/必爲亂隱帝頗欲除之夜間作坊鍛甲聲以爲兵至達)¶
<pb:KR3k0008_WYG_047-25a>¶
(旦不寐由是與業等密謀禁中乾佑三年冬十月十三/日洪肇與楊邠王章等入朝坐廣政殿東廡甲士數十)¶
(人自内岀擒洪肇邠章斬/之并族其三家五代史)宗族夷丹(后妃贊韋氏乗夫/淫蒸于朝斜封四)¶
(出政教不一既鴆殺帝引睿宗輔政權去手不自知戚/地已疎人心相挺𤣥宗籍其事以憾豪英故取若掇遺)¶
(不旋踵宗族夷丹/勢奪而事淺也)¶
　　　刖刑(十三/)　(事具肉刑門/)¶
白智不如葵(傳鮑莊子之智不/如葵葵猶能衛足)踊貴屨賤(傳齊景公繁/刖刑有鬻踊)¶
(者故晏子曰/踊貴屨賤)必斷其足(禇師聲子韤而登衛/侯怒曰必斷其足)不能衛足¶
(鄭伯刖彊鉏君子/謂彊鉏不能衛足)鬻拳自刖(楚鬻拳曰吾懼君以兵罪/莫大焉遂自刖也君子曰)¶
<pb:KR3k0008_WYG_047-25b>¶
(鬻拳可謂愛君矣/諫以自納於刑)斮朝渉之脛　竹刑(葵智/莠言)卞和獻玉¶
(於楚王王使工者相之奏/王曰石也王怒刖其足)邴民爭田(傳楚子與邴歜之/父爭田不勝及即)¶
(位掘而刖之而/使歜爲僕也)孔除斷趾法(刑法志房𤣥齡等以謂古/者五刑刖居其一及其肉)¶
(刑既廢今以笞杖徒流死爲五刑而又刖足是六/刑也於是除斷趾法爲加役流三千里居作二年)夫偉¶
人之一非(夫偉人之一非亦慘乎/黥刖劉禹錫猶子戒)今何不行(文粹服母/三年議周)¶
(之用刑也則墨劓宫刖/今何故不行田再思)必獻不至再(文粹劉軻上座主/書嘗讀史感和璞)¶
(之事必獻不至三刖不至再/必獻不至再殆幾乎無刖矣)恩熙寛刖剠(韓愈/聨句)殺人刖¶
足亦皆有禮(崔仁師傳治獄主仁恕故/諺云弑人刖足亦皆有禮)太宗(初令公卿/更議絞刑)¶
<pb:KR3k0008_WYG_047-26a>¶
(之屬五十條免死惟斷其右趾應死者多蒙全活太宗/尋又矜其受刑之苦謂蕭瑀曰前代不行肉刑乆矣今)¶
(斷人右趾念其受痛意甚不忍瑀曰古之肉刑乃死刑/之外陛下於死刑之内降從斷趾便是以生易死足爲)¶
(寛罪上曰朕意以爲如此故欲行之又上書言此非便/其後蜀王府法曹裴𢎞上疏駮律令於是房𤣥齡等建)¶
(議以為古肉刑既廢制爲死流徒杖笞凡五等以備/五刑今復設刖足則是爲六刑於是除斷趾法通典)¶
　　　罰親(十四/)¶
白獄成刑放(記公族有罪獄成告於王/三宥之傳曰刑放於寵)私不害公(愛而/知惡)¶
唯惡是疾(雖親/必誅)唯令是行(雖親/不隱)君子不黨　法家少恩¶
　雖親唯立愛(而法且/斷恩)義不掩恩(門外/之理)威克厥愛允濟¶
<pb:KR3k0008_WYG_047-26b>¶
(愛克厥威/允罔功書)敦既睦之情恩常掩義(行無頗之法/公不滅私)宜准律¶
論(難從/刑放)血屬(肉/刑)罪無掩蔽(禮/)刑不頗邪(傳/)且仁不遺親¶
(義無/絶愛)他人尚思欽恤(本族難/忘裒矜)骨肉之親無絶(禮/)仲尼曰¶
叔向古之遺直也(傳/)治國制刑不隱其親(刑者國之大/事宜當直矣)¶
(言至於他事/則宜有隱也)三數叔魚之惡不爲末減(言皆正直也叔/魚叔向弟也曰)¶
(義也夫可謂直矣注/於義未安直則有也)平丘之會數其賄也晉不爲暴歸¶
魯季孫稱其詐也晉不爲虐邢侯之獄言其貪也以正¶
刑書晉不爲頗三言而除三害加三善殺親益榮猶義¶
<pb:KR3k0008_WYG_047-27a>¶
也夫(三罪爲國施刑不可不正/其餘以直傷義故疑之)小慈害德大義滅親(石/碏)¶
(殺子君子曰/大義滅親)稱以正直(汝雖/有説)謂之仁愛(吾則/不知)以父成政¶
不孝也(史楚王使石奢爲治有殺人者犇追之則其父/也曰以父成刑不孝也不行軍法非忠也刎頸)¶
(而死/也)大爲防而猶踰(以自/速戾)小不忍而爲亂(敢不/斷恩)戮姨弟¶
(晉茍晞字道將都督青兖從母依之養甚厚從母弟求/爲將晞曰吾不以法貸人將無後悔苦欲之乃以爲督)¶
(後犯法晞斬之從母救不聽既/死而哭曰殺卿者乃兖州刺史)周公垂涕而治管蔡之¶
獄(季友歔欷而/行叔牙之誅)議親(周禮八議/一曰議親)孔坐伯父(岑羲字伯華/坐伯父長倩)¶
(貶郴州司/法參軍)有司以族犯法不可爲侍臣(姚璹字令璋延/載初拜納言有)¶
<pb:KR3k0008_WYG_047-27b>¶
(司以璹族犯法不可爲侍臣者璹曰王敦犯順導典樞/機嵇康被戮紹以忠死是能爲累乎后曰此朕意卿無)¶
(恤浮/言)抵舅罪(王師範敬武之子嗣領軍專于法無所私/舅醉殺人其家訴之師範厚賂謝訴者不)¶
(置師範曰法非我敢/亂乃抵舅罪唐史)¶
　　　國親刑(十五/)　(與帝德部公/族刑門事類)¶
白甸師(周禮甸師氏王同姓有罪/則刑焉注斷獄於甸師也)記曰公族有罪則罄¶
于甸人公族無宫刑不翦其類也　三宥(獄成有司讞/于公公曰宥)¶
(之三宥不對則走出致刑于甸人公又使人追之曰雖/然必赦之有司曰無及也反命于公公素服不舉爲之)¶
(變如其倫之喪無服/注倫親疎之比也)有司正術(公族之罪雖親不/以犯有司正術)季子¶
<pb:KR3k0008_WYG_047-28a>¶
遏惡(公羊云公子牙卒不稱殺爲季子諱季子遏惡不/爲國獄緣季子之心爲之諱君親無將將必誅也)¶
緩追逸賊(榖梁鄭伯克段段失弟子道賤段而惡鄭伯/鄭伯處心積慮成於殺也猶曰取懐中而殺)¶
(之宜緩/追逸賊)小慈失教鄭莊成叔段之誅(傳曰鄭伯克段于/鄢稱鄭伯譏失教)¶
(也/)爲法斷恩漢武可昭平之奏(漢隆慮王子昭平君尚/帝女隆慮病困以金千)¶
(斤錢千萬預爲昭平君贖死罪上許之隆慮卒昭平醉/殺主傅傳母也廷尉請論決上曰吾第一子又屬我垂)¶
(涕良乆曰先帝法令詘之/何面目入高廟遂可其奏)哀帝詔下明曰噬膚之恩(詔/爲)¶
(明是外戚有/肌膚之恩)孔宗室煴(始煴首至羣臣白帝御興元南/門受之百官稱賀太常博士殷)¶
(盈孫奏言禮公族有罪有司曰某之罪在大辟君曰赦/之如是者三走岀致刑焉君爲素服不舉者三日今煴)¶
<pb:KR3k0008_WYG_047-28b>¶
(以皇族不能固節迫脅至此宜廢爲庶人絶屬籍/葬以庶人禮大捷之慶須朱玫首至乃賀詔可)敗髪¶
痛在身(李傑尚衣奉御長孫昕素惡傑遇于道内侍𤣥/宗婭婿與所親楊仙玉共毆辱之傑訴曰敗髮)¶
(膚痛在身辱衣冠恥在/國帝怒詔斬昕朝堂)通宫妾書(宗室李鰅正元初爲/饒州别駕妾高以善)¶
(歌入宫鰅因御醫/許泳通書坐誅)僚吏犇解(宗室李晉坐豫太平公主/謀被誅改氏厲晉就刑僚)¶
(吏犇/解)¶
　　　罰故(十六/)¶
白清河二天(王輔決錄曰蘇章爲冀州刺史行部有故/人爲清河大守案得姦贓乃請太守酣飲)¶
(太守喜曰人皆有一天我獨有二天章曰今夕蘇孺文/與故人飲私恩也明日冀州刺史按清河太守公法也)¶
<pb:KR3k0008_WYG_047-29a>¶
(遂舉正/其罪也)議故(周禮八議/一曰議故)崇姦獲戾大爲之防(念舊廢刑/小不忍而)¶
(爲/亂)雖乆要之難忘(有大故/而宜弃)申恩(屈/法)獄成(刑/故)私不害公(愛/而)¶
(知/惡)唯惡是去(雖舊/必誅)唯法是行(雖舊/必罰)舊雖在於八議(法宜/效於)¶
(二/天)義有不遺(禮則標/於八議)罪或難掩(法可行/於二天)事茍足容(刑宜/緩於)¶
(一/割)雖敦於念舊(義在/不遺)而奉彼正刑(罪宜/無赦)孔免官(裴寂字/𤣥眞唐)¶
(公留守太原契分愈篤貞觀初浮屠生/妖言辭連寂坐免官削封邑半歸故鄉)¶
　　　不齒(十七/)¶
白書曰降霍叔爲庶人三年不齒(齒錄/也)有不率教者屏¶
<pb:KR3k0008_WYG_047-29b>¶
之逺方終身不齒(禮/)廢以馭罪(周禮太宰以八柄馭羣/臣七曰廢以馭罪注廢)¶
(故/也)不齒三年(周禮凡害人者寘之圍土以明恥/之其能改者反於中國不齒三年)孔不盡¶
心於軌(唐李軌字處則時鄧曉聞軌敗入賀帝曰而委/質李軌以使來聞其亡不少慼乃蹈舞以悦我)¶
(不盡心於軌能竭節/於我乎遂廢不齒)以贓論廢者削迹(盧懐慎臣請以/贓論廢者削迹)¶
(不數十年/不賜收齒)母死不葬(顔眞卿字清臣復使河東劾奏朔/方令鄭延祚母死不葬三十年有)¶
(詔終身/不齒)繇役如初(歸崇敬字正禮請眡生徒及第多少/爲博士考課上下有不率教者优&KR0008;)¶
(之國子移禮部爲太學生太學又不變徙之四門四/門不變徙本州之學復不變繇役如初終身不齒)¶
　　　財産沒官(十八/)¶
<pb:KR3k0008_WYG_047-30a>¶
白奪以馭貧(周禮太宰以八柄馭羣臣六曰奪以/馭其貧謂其罪也大沒入其家財也)奪駢¶
邑(子曰管仲奪伯氏駢邑三百飯蔬/食没齒而無怨言當罪故不怨也)抵于公法(沒以/家財)沒¶
入　沒先居之産(列子宋人向氏學盜俄以/贓獲罪沒先居之産也)孔無儋石¶
之贏(裴炎被劾籍其/家無儋石之贏)籍貲入官(韋虛心厯荆潞楊三大/都督府長史荆州有郷)¶
(豪負勢干法虚心/籍其貲入之官)籍元載家(賜自盡籍其家鍾乳五百/兩詔分賜中書門下臺省)¶
(官胡椒至八百/石他物稱是)諸弟訴枉(韋堅字子全正月望夜皇甫/惟明與堅宴集林甫奏堅外)¶
(戚與邊將私且謀立太子有詔訊鞫林甫使楊謹矜楊/國忠王鉷吉温等文致其獄帝惑之貶堅縉雲太守惟)¶
(明播川太守籍其家堅諸弟訴枉太/子懼表與妃絶遂復貶堅江夏焉)固請籍沒(五代唐/臣趙鳯)¶
<pb:KR3k0008_WYG_047-30b>¶
(張全義養子郝繼孫犯法死宦官伶人冀其貲財固請/籍沒鳯上書言繼孫爲全義養子不宜有别籍之財而)¶
(於法不至籍沒刑人/利財不可以示天下)珍寳不可計(蕭至忠生平奉賜無/所遺施及籍沒珍寳)¶
(不可/計)¶
　　　殺人(十九/)¶
白殺人者死(漢/法)以殺止殺　倳刃失意(古詩失意杯酒/間白刃起相讎)¶
罪莫大焉　死刑(無赦/之刑)殺人之中(又有/禮焉)是樂殺人(老/子)殺¶
人不忌爲賊(傳/)莫大之罪(周/禮)殺傷匪人爭奪相殺謂之¶
人患(禮/)殺人不忌爲賊　死傷橫道不問(邴吉爲丞相/道逢羣鬬死)¶
<pb:KR3k0008_WYG_047-31a>¶
(傷橫道不問吏怪問之/曰此京兆尹長安令事)殺子(後漢賈彪爲新息令土人/貧困多不養子嚴爲刑制)¶
(與殺人同罪城南有盜刼害人城北有婦人殺子彪岀/按掾吏欲引盜彪怒曰賊冦害人此常理母子相陵背)¶
(天違道/遂行按)殺父侍人(魏志劉曄字子陽父普母疾困臨終/曄年七歲兄渙年九歲母戒以普侍)¶
(人有諂害之性必亂汝家汝能除之則吾無恨曄年十/三謂渙曰亡母之言可行矣即入室殺侍人出拜母墓)¶
(普怒曄還拜謝曰亡母顧命之言/敢受擅行之罪普異之不責也)椎埋(王温舒少時椎/埋爲姧注椎殺)¶
(人而/埋之)僵路隅(文選曰睚眦蠆介尸僵/路隅言遊俠之徒殺人)狂易(陳忠伯始上/言狂易殺人)¶
(得減重論事/遂施行也)十三殺人(秦武/陽也)孔所至大殺戮(杜兼字處/宏擢河南)¶
(尹杜佑素善兼始終/倚爲助所至大殺戮)賤工謗國(李實拜京兆尹貞元三/十年旱關輔饑乃峻責)¶
<pb:KR3k0008_WYG_047-31b>¶
(租調人窮無告至徹舍鬻苗輸于官優人成輔/端爲俳語諷帝實怒奏賤工謗國帝爲殺之)斷頭(曹/華)¶
(徙鎮義成軍盜殺商賈吏捕得乃/華嬖人華怒斷其頭以祭死者)殺萬家(五代皇甫暉/夜焚具州入)¶
(于魏趙在禮以暉爲馬歩軍都指揮使暉擁甲士數百/騎大掠城中至一民家問其姓曰姓國暉曰吾當破國)¶
(遂盡殺之又至一家問其姓曰姓/萬暉曰吾殺萬家足矣又盡殺之)出詔執殺(杜兼字處/宏爲濠州)¶
(刺吏僚官韋賞陸楚皆聞家子有美譽論事忤兼誣劾/以罪帝遣中人至兼廷勞畢岀詔執賞等殺之二人無)¶
(罪死衆/莫不寃)里胥有罪輒殺(韓滉字太冲遷浙江東西觀察/使里胥有罪輒殺無貸人怪之)¶
(滉曰袁晁本一鞭背吏禽賊有負聚其類以反此輩/皆鄉縣豪黠不如殺之用年少者惜身保家不爲惡)内¶
廏小兒(王璠字明玉出爲河南尹内廏小兒/頗擾民璠殺其尤暴者逺近畏伏)悍妬多殺¶
<pb:KR3k0008_WYG_047-32a>¶
戮(王重榮性悍妬/多殺戮少縱舍)斷首置前(王洪任威虐殺人斷首置/前而顔色泰然下恐不敢)¶
(叛/)惟此兩何殺人最多(武懿宗孫萬榮死懿宗復興婁/師德撫循河北人有自賊中歸)¶
(者一切抵死先剔取膽乃殺之血沬前而舉動自如始/萬榮入寇也別將何阿小陷冀州殺人無餘種以懿宗)¶
(暴忍似之故號稱兩何相/語曰惟此兩何殺人最多)謀殺大臣(栁璨字炤之天祐/二年長星出太㣲)¶
(文昌間占者曰君臣皆不利宜多殺以塞天變元暉廷/範乃與璨謀殺大臣宿有望者璨手疏所仇媢若獨孤)¶
(損等三十人皆誅/死天下以爲寃)殺尉(劉仁軌字正則轉陳倉尉部人/折衝都尉魯寧者豪縦狠法縣)¶
(莫能屈仁軌約不再犯而寧暴橫自如仁軌榜殺之州/以聞太宗曰尉而殺吾折衝可乎對曰寧辱臣臣故殺)¶
(之帝以/爲剛正)以其肉賜從官(吕諲中人馬尚言者素暱於諲/爲人求官諲奏爲藍田尉事覺)¶
<pb:KR3k0008_WYG_047-32b>¶
(帝怒命敬羽窮治殺尚言以其/肉賜從官罷諲爲太子賓客)駢頸就鈇血丹狴户(則/天)¶
(皇后武氏稍圖革命然畏人心不肯附乃隂忍鷙害肆/斬殺怖天下内縱酷吏周興來俊臣等數十人等爲爪)¶
(吻有不慊若素疑憚者必危法中之宗族侯王及他骨/鯁臣將相駢頸就鈇血丹狴户家不能自保太后操奩)¶
(具坐重幃而國/命移矣本傳)甘露之禍(文宗太和九年冬十月辛巳/殺觀軍容使王守澄十一月)¶
(乙巳殺武寧軍監軍使王守涓壬戌李訓及節度使王/璠郭行餘御史中丞李孝本京兆少尹羅立言謀誅中)¶
(官不克訓犇于鳯翔甲子尚書右僕射鄭覃同中書門/下平章事乙丑知户部侍郎李石同中書門下平章事)¶
(左神䇿軍中尉仇士良殺王涯賈餗舒元輿李孝本羅/立言王璠郭行餘鳯翔少尹魏逢戊辰盡晦鳯翔監軍)¶
(使張仲清殺其節度使鄭注己巳仇士良殺右金吾衛/大將軍韓約卜二月壬申殺左金吾衛大將軍李正素)¶
<pb:KR3k0008_WYG_047-33a>¶
(學士顧/師邕)嚴武欲殺杜甫(甫性褊躁傲誕嘗醉登武牀瞪/視曰嚴挺之乃有此兒武亦暴)¶
(猛外若不爲忤中銜之一日欲殺甫及梓州刺史章彛/集吏於門武將岀冠鈎于簾三左右白其母犇救得止)¶
(唐/史)殺宦者七百餘人(梁本紀唐天復三年正月己巳天/子至自鳯翔素服哭於太廟而後)¶
(入殺宦者七百/餘人五代史)天子因盜殺人滋濫(漢臣蘇逢吉傳衛/州刺史葉仁魯聞)¶
(部有盜自率兵捕之時村民十數共逐盜入山中盜皆/散走仁魯從後至見民捕盜者以為賊悉擒之斷其脚)¶
(筋暴之山麓宛轉號呼累日而死聞者不勝其寃而/逢吉以仁魯爲能由是天子因盜殺人滋濫五代史)務¶
行殺戮(史𢎞肇字化元岀兵警察務行殺戮罪無小大/皆死是時太白晝見民有仰觀者輒腰斬于市)¶
(市有醉者忤一軍卒誣/其訛言坐弃市五代史)下裴炎獄(則天皇后武氏始武/承嗣請太后立七廟)¶
<pb:KR3k0008_WYG_047-33b>¶
(中書令裴炎沮止及敬業之興下裴炎獄殺之并殺左/威衛大將軍程務挺太后方怫恚一日召羣臣廷讓曰)¶
(朕於天下無負若等知之乎羣臣唯唯太后曰朕輔先/帝踰三十年憂勞天下爵位富貴朕所與也天下安佚)¶
(朕所羞也先帝弃羣臣以社稷爲託朕不敢愛身而知/愛人今爲戎首者皆將相何見負之遽且受遺老臣抗)¶
(扈難制有若裴炎者乎世將種能合亡命若徐敬業者/乎宿將善戰若程務挺者乎被皆人豪不利於朕朕既)¶
(戮之公等才有過彼蚤爲之不然謹以事朕無/詒天下笑羣臣頓首不敢仰視曰惟陛下命)殺流人¶
(有上封言嶺南流人謀反者后遣攝右臺御史萬國俊/就按得實即論决國俊至廣州盡召流人矯詔賜自盡)¶
(皆號哭不伏國俊驅之水曲使不得逃一日戮三百人/乃誣奏流人怨望請悉除之於是太后遣右衛詡府兵)¶
(曹參軍劉光業司刑評事王德壽苑南面監丞鮑思恭/尚輦直長王大貞右武衛兵曹參軍屈貞筠皆攝監察)¶
<pb:KR3k0008_WYG_047-34a>¶
(御史分往劎南黔中安南等六道訊鞫而擢國俊左臺/侍御史光業等亦希功于上惟恐殺人之少光業殺者)¶
(九百人德壽殺者七百/人其餘亦不減五百人)虢國先殺其二子(貴妃楊氏馬/嵬之難虢國)¶
(與國忠妻裴柔等犇陳倉縣令率吏追之意以爲賊弃/馬走林虢國先殺其二子柔曰丐我死即并其女刺殺)¶
(之乃自刎不死吏載置于獄問曰/國家乎賊乎吏曰互有之乃死)¶
　¶
　¶
　¶
　¶
<pb:KR3k0008_WYG_047-34b>¶
　¶
　¶
　¶
　¶
　¶
　¶
　¶
　白孔六帖卷四十七¶
