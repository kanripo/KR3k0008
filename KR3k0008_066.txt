# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.321245
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷六十六
<pb:KR3k0008_WYG_066-1a>¶
欽定四庫全書¶
　白孔六帖卷六十六　　唐　白居易　原本¶
　　　　　　　　　　　宋　孔　傳　續撰¶
　　披引紼(一/)　　　　棺槨(二/)¶
　　明器(三/)　　　　　挽歌(四/)¶
　　墳墓(五/)　　　　　旌表(六/)¶
　　碑銘(七/)　　　　　虞(八/)¶
　　諡(九/)　　　　　　廬(十/)¶
<pb:KR3k0008_WYG_066-1b>¶
　　殤(十一/)　　　　　祥(十二/)¶
　　忌日(十三/)¶
　　　披引紼(一/)¶
白儀禮曰設披(披絡/棺也)孺子&KR0008;之喪哀公欲設撥(撥可以/引柩車)¶
(所謂/紼也)弔於葬者必執引若從柩及壙皆執紼(廟中曰紼/在塗曰引)¶
(同名/元言)傳曰葬敬嬴旱無麻始用葛紼(引柩則/用之)記曰設披¶
周也設崇殷也綢練設旐夏也　周禮喪祝掌大喪勸¶
防之事(鄭司農云勸防引柩也元謂勸/猶倡率前引者防謂執備傾毁)榆沈(榆沈置車/下則滑而)¶
<pb:KR3k0008_WYG_066-2a>¶
(易/進)孔執紼者(禮志一品引四披六二品三品引二披四/四品五品引二披二六品至於九品披二)¶
(二刻掌饌者徹啓奠以出内外俱立哭/執紼者皆入掌事者徹帷持翣者升)執披者(執前後/披紼者)¶
(引輴旌出先纛次主人以下後哭於/輴後輴出執紼者解屬於輭車上)江山阻越(不及歸/贈仍乖)¶
(執紼梁肅為獨/孤祭李員外文)方俟歸紖再期奠沃(柳文祭/外生文)飾以繽紖¶
寄於髙原(同上祭弟/宗直文)¶
　　　棺槨(二/)¶
白子思曰附於身者必誠必信(謂衣衾/棺槨)有虞氏(瓦棺周/人以葬)¶
(無服/之殤)夏后氏(堲周周人用葬/中殤下殤也)殷人(棺槨周人/葬長殤)周人(墻置/翣注)¶
<pb:KR3k0008_WYG_066-2b>¶
(墻柳/衣也)國子髙曰(衣足以飾身棺周/於衣槨周於棺)宋文公卒始厚葬槨¶
有四阿(四柱/槨也)棺有翰㑹(㑹上飾翰旁飾/皆僣王者禮也)君子謂華元棄¶
君於惡也　有棺無槨(顔淵死顔路請子之車以為之/槨子曰鯉也死有棺而無槨)¶
衣衾而舉之(言歛/也)且事難偪下(禮貴/建中)翰㑹四阿雖僣而¶
無度桐棺三寸而儉亦難遵(漢書堯舜送死桐棺/三寸此儉而難遵)去其¶
喪具(禮喪具君子恥具一日二/日而可為者君子不為)石槨(昔者夫子居宋見/桓司馬自為石槨)¶
(三年不成夫子曰若是其靡/也死不如速朽之愈也禮)夫子制於中都四寸之棺¶
五寸之槨以斯知之不欲速朽也(夫子為中都宰/立此棺槨之制)大為¶
<pb:KR3k0008_WYG_066-3a>¶
我棺(陳乾昔寢疾屬其子曰/如我死則必大為棺禮)諸侯大棺八寸屬六寸椑¶
四寸上大夫棺八寸屬六寸下大夫棺六寸屬四寸士¶
棺六寸庶人四寸(大棺棺之在表者屬椑小棺也/大夫無椑士無屬以等尊卑也)棺飾¶
(諸侯裏棺用朱緑雜金鐟大夫裏棺用元緑牛骨鐟士/不緑諸侯蓋用漆三衽三束大夫蓋用漆三衽二束士)¶
(蓋不漆二衽二/束鐟子南反)諸侯松槨大夫柏槨士雜木槨　棺槨¶
之間諸侯容甒(因其藏物以/尊卑之節)傳曰飾棺置諸堂阜(諸侯/龍輴)¶
(象荒火三列蔽大夫畫/荒大注畫雲氣覆之)沐槨(孔子故人原壤其母/死夫子助之沐槨)買棺¶
内外易獻獻成(造/棺)斵子家之棺(貶之斵薄其棺/不使從卿禮也)美檟(季/文)¶
<pb:KR3k0008_WYG_066-3b>¶
(子為己樹六檟於蒲圃束門之外注將自以/為槨也匠慶取之以葬襄公母死姒氏定姒)具棺槨(漢/貢)¶
(禹曰臣年八十去家三千里子年/十二自痛非在家為臣具棺槨者)北山石為槨(漢文曰/以北山)¶
(石為槨用紵絮陳漆斮其間豈可動哉張釋之進曰使/其中有可欲雖錮南山猶有隙無可欲不如此亦何憂)¶
(也/)某所木(黄覇次公為潁川人鰥獨死無可葬者覇為/其區處曰某所木可為棺某亭猪可以祭皆)¶
(如其/言)古之葬者厚衣之以薪葬之中野不封不樹後世¶
聖人易之以棺槨蓋取諸大過(易/)審棺槨之薄厚(禮/)旬¶
而布材(既/殯)虞人致百祀之木可以為棺槨者斬之(禮/)傳¶
曰宋公將死曰唯楄柎所以藉幹者(楄拊棺中苓/牀幹髑髏也)書曰¶
<pb:KR3k0008_WYG_066-4a>¶
伯相命士須材(成王崩時也須/材以終為棺槨)調棺(趙廣漢為囚調棺/皆曰死無恨矣)¶
轊&KR2688;(小棺也/詔賜)棺而出之(晉人圍曹曹人恐為/其所得者棺而出之)魏舒田於¶
大陸焚焉(焚田/火也)還卒范獻子去其柏槨以其未復命而¶
田也(貶之也魏獻子城/成周未歸而田)下玉棺(後漢王喬為葉縣令後/天下玉棺於堂前吏人)¶
(推排終不擾動喬曰天帝召我乃沐浴服飾寢其中蓋/便立覆葬城束土自成墳其夕葉中牛皆湍流汗也)¶
孔斂以棺槥(劉昌初城平涼將士骸骨不藏始命瘞之/具以聞徳宗下詔哀痛出衣數百稱官為)¶
(賽具斂/以棺槥)營棺槥還葬(盧鈞擢嶺南節度使貞元後流放/衣冠其子姓窮弱不能自還者為)¶
(營棺槥/還葬)分柩䕶送長安(顔杲卿子泉明泉明之殯父與/履謙分柩䕶送長安履謙妻疑)¶
<pb:KR3k0008_WYG_066-4b>¶
(歛具儉狹發視之與杲卿/等乃號踊待泉明如父)負棺入諫(賈直言後署師道/府屬師道不軌提)¶
(刀負棺入諫曰願前死不/見城之破師道怒囚之)豫為冢棺(司空圖豫/為冢棺)五品以¶
上漆棺(六品以下但得漆/際出酉陽雜爼)仙棺(元和初建陽縣界山中/墜仙人棺棺中脛骨長)¶
(六寸青/瑩如玉)土棺(夀安之南有土峯甚峻乾符初因雨而圯/半壁銜土棺下有木横亘之木見風成塵)¶
(而土形尚固邑令滌之泥汩於水粉膩而臘黄剖其中/猶彷彿埃骨存焉近代無以土為周身之具者夏后氏)¶
(堲周殆比是也/出髙氏闕史)蓋棺事則已此志常覬豁(杜甫/詩)天落白¶
玉棺王喬辭葉縣(李白/詩)易棺衾(歸骨於河南之陽/韓愈文挐壙銘)諸葬¶
不得以石為棺槨(其棺槨不得雕鏤彩畫戶牖欄檻/槨内不得有金寳珠玉杜佑通典)烱¶
<pb:KR3k0008_WYG_066-5a>¶
烱之氣戢於一木(劉禹錫/祭文)五代石昂父平生不喜佛父¶
死昂於柩前誦尚書曰此吾先人之所欲聞也¶
　　　明器(三/)¶
白子思曰凡附於棺者必誠必信勿之有悔焉(附棺謂/明器也)¶
孔子謂明器備物而不可用也其曰明器神明之器也¶
塗車芻靈自古有之(芻靈末茅/為人馬也)為葬備凶器　請具(葬/之)¶
(器具也子柳之母/死子碩請具也)喪具(君子恥具一日二日而可為/者君子不為也避不懐也)不¶
仁不智(孔子曰之死而致死之不仁而不可為也之死/而致生之不智而不可為也是故竹不成用瓦)¶
<pb:KR3k0008_WYG_066-5b>¶
(不成沬木不成斵琴瑟張而不平笙竽/備而不和有鐘磬而無簨簴其曰明器)示人疑也(禮仲/憲曰)¶
(夏后氏用明器示人無知也殷人用祭器示人有知也/周人兼用之示人疑也曽子曰其不然乎其不然乎)¶
俑者(禮孔子謂為芻靈者善謂為俑者不仁不始於用/人乎哉注俑偶人也有靣目似生人也子曰塗車)¶
(芻靈自古有之孔/子善古非周也)既殯旬而布材與明器　夫明器鬼¶
器也祭器人器也　夫古之人孰為而死其親者乎¶
子謂明器知喪道矣(備物而/不可用)生者之器(哀哉死者而用/生者之器不殆)¶
(於用人乎哉/言似用人也)孔不藏(孫思邈卒/不藏明器)芻偶僣侈不法(李義甫/葬其先)¶
(轜輴芻偶/僣侈不法)惟陳墓所(唐紹言比羣臣務厚葬以俑人象/驂眩耀相矜願按令切敕裁損凡)¶
<pb:KR3k0008_WYG_066-6a>¶
(明器不許列衢/路惟陳墓所)五六寓馬(李勣謂弟弼曰我死/明器惟作五六寓馬)輕紅輕¶
素(曹惠得木偶人能言語自稱輕紅輕素因語惠曰雞/角入骨紫鶴喫黄角申不害五通泉室為六代吉昌)¶
(且曰曉此語者當極貴顯中/書令岑文本識三句幽恠録)刻木為奴婢(酉陽雜爼刻/木為屋舍車)¶
(馬奴婢/抵蠱等)凡喪葬則供其明器之屬(唐六典/甄官令)别勅葬者供¶
(同上注别勅葬/者供餘並私備)三品以上九十事(五品以上七十事九/品以上四十事當野)¶
(祖明地軸&KR0008;馬偶人具髙各一尺其餘音聲隊與僮僕/之屬威儀服玩視生之品秩所有以瓦木為之其長率)¶
(七/寸)冶金為備(唐史文懿公/葬冶金為備)掌事者(陳明器於壙東南/西向北上通典)¶
　　　挽歌(四/)¶
<pb:KR3k0008_WYG_066-6b>¶
白傳曰公孫夏命其徒歌虞殯　薤露之歌蒿里之辭¶
(皆挽歌/曲名)田氏之門人(古今注薤露蒿里並/田横之門人悲歌辭)喪家之樂孔¶
命挽士唱(承天皇帝倓追帝號迎喪既至李泌/為挽詞二解追述倓志命挽士唱)自製挽¶
歌羣臣畢和(衛國文懿公主咸通十年薨帝/既素所愛自製輓歌羣臣畢和)帝擇其尤¶
悲者令歌之(代宗皇后獨孤氏薨詔羣臣為/挽詞帝檡其尤悲者令歌之)悽愴其聲¶
(五代丁㑹少工挽喪之歌/尤能悽愴其聲以自喜)哀挽先路(柳宗元/祭文)濁流洋洋¶
有闢其郛(公之薨也汴州人歌之曰濁流洋洋有闢其/郛闐道歡呼公來之初今公之歸公在喪車)¶
(韓文董/公行狀)夢作西施挽歌(姚合謂沈亞之曰吾友王生者/元和初夕夢遊呉侍吳王久聞)¶
<pb:KR3k0008_WYG_066-7a>¶
(軍中出輦鳴笳簫擊鼓言葬西施王悲悼不止立詔問/客作挽歌詞生應教為詞曰西望吳王闕雲書鳳字牌)¶
(連江起珠帳擇地葬金釵滿地紅心草三層碧玉階春/風無處所悽恨不勝懐詞進王甚嘉之及寤能記其事)¶
(出廣/異記)世説挽歌起於田横(横死從者不敢哭為歌以寄/哀也摯虞新禮議挽歌出於)¶
(漢武帝役人勞苦歌聲哀切遂以送終非古制也工部/郎中嚴厚本有挽歌其來尚矣據左氏傳公㑹吳子伐)¶
(齊將戰公孫夏卿命其徒/歌虞殯示必死也雜爼)沈亞之(夢為秦公㓜女弄玉/壻公主死作挽歌應)¶
(敎曰泣葬一枝紅生同死不同金鈿墜芳草香綉滿春/風舊日聞簫處髙樓明月中梨花寒食夜深閉翠㣲宫)¶
哀挽青門外(杜甫/詩)紼謳(挽歌起紼/謳雜俎)¶
　　　墳墓(五/)　(相墓地附/)¶
<pb:KR3k0008_WYG_066-7b>¶
白上古不封不樹　若斧之封(墓/形)展墓(省/視)庶人葬不為¶
雨止不封不樹　制既乖於蒿里(辭無聼/於莠言)槨周於棺土¶
周於槨反壤樹之哉　勝公佳城白日之銘(佳城鬱鬱/三千年覩)¶
(白日吁嗟滕/公居此室)卜青烏之兆(青烏子/相冢者)送子長夜臺　泉門¶
(隴/隧)丹鳥銜土成墳(舜葬/蒼梧)相以龍耳(貴地出/王侯)封以馬鬛(墓/形)¶
下不及泉(得/中)嚴母掃墓以待喪(嚴延年母見延年嚴酷/曰不意垂老見其子受)¶
(戮吾歸鄉里當掃/墓待爾明年果誅)古者墓而不墳(孔子合葬於防曰古/者墓而不墳今丘也)¶
(東西南北之人也不可以不識於是/封之崇四尺髙四尺周之士制也)蒿里冢纍纍　武¶
<pb:KR3k0008_WYG_066-8a>¶
王封比干之墓(髙祖䕶信/陵之冢)朋友之墓有宿草而不哭焉¶
　爾墓之木拱矣(秦伯謂蹇叔曰何知中夀爾/墓之木拱矣言其老誖也)掛劔之¶
樹(延陵季子掛劔/於徐君墓樹)埋玉之泉　墓而不墳(墓封域也/土高曰墳)古¶
墓犂為田　不食之地　託萬鬼之鄰(居千年/之室)卜其宅¶
兆而安周之　周禮族墳墓(族類也謂同宗之/墓死生相近也)兆域(塋/地)¶
死於兵者(周禮凡死於兵者不/兆域凡有功者居前)丘封(以爵等為丘封/之制與其樹數)墓¶
位　墓域　族葬(以親/相近)度數(貴賤/之制)塋丘壟之小大髙卑¶
薄厚之度貴賤之等級為宫室不斬丘木(廣敬/也)周禮冢¶
<pb:KR3k0008_WYG_066-8b>¶
人掌公墓之地位(辨其兆域而為之圖先王之墓居中/以昭穆為左右諸侯居前卿大夫士)¶
(居後有功居前以爵/節為丘封之度也)趙文子曰武也得從先大夫於九¶
原(記原字/作京)哭墓(子路曰去國哭墓而行/反國不哭展墓而入)墟墓之間未施¶
哀於民而民哀(周禮曰/云云)易墓非古也(易除/治之)孔子曰吾見¶
封之若堂者矣見若覆夏屋者矣見若斧者矣吾從若¶
斧者焉(省功而/難上也)馬鬛封之謂也(以當時名/解若斧者)墳墓不培¶
偃斧(葬夫子於泗水之/上其樹若偃斧)禮賢者墓(戰國䇿昔秦攻齊有/令敢近柳下惠壟五)¶
(十歩樵者死得齊王/首封萬户以此貴也)牧童採樵(雍門周謂孟嘗君墳墓/坐荆棘童兒採樵於其)¶
<pb:KR3k0008_WYG_066-9a>¶
(上/也)鷰啣泥(漢臨江王自殺葬藍田/鷰數萬啣泥置於冢上)顔淵曰過墓則式¶
京兆阡原氏阡(原渉大治起冢初京兆尹曹氏葬茂陵/人謂其道為京兆阡渉慕之乃買地開)¶
(道立表署之曰南陽阡人不肯/從謂之原氏阡渉父為南陽守)象祁連山(霍去病起/冢云云)立¶
鳥象(後漢楊震將葬之日有大鳥髙丈餘集喪/前俯仰泣下葬畢飛去遂立鳥象於墓前)盜發冢¶
(晉太熙中汲郡盜魏王墓或言安釐王墓得竹書數十/車皆簡編科斗文字束晳為著作隨宜分析皆有𡨕諡)¶
墓發去官(晉何充為㑹稽/守以墓發去官)儒以詩禮發冢(莊子/云)土壤自¶
髙(宗窮孝子傳曰宗承字世林父葬舊塋負土作墳/不役僮僕一夕之間土壤自髙五尺松竹生焉)盜¶
耕墓田律(盜耕人墓田杖一/百墳者徒一年)盜葬人田律(盜葬他人田/者笞五十墓)¶
<pb:KR3k0008_WYG_066-9b>¶
(田加一等/仍令移葬)燻燒律(賊盜律諸穿地得死人不更埋及墓/以狐狸而燒及棺槨者徒二年燒尸)¶
(者徒二年緦服以上尊長各遞/加一年卑㓜依兄人遞加一年)盜墓樹(後漢李充母死/盜伐其墓樹殺)¶
(之張釋之曰盜/長陵一抔土云)　相墓地折臂三公(晉有相羊祜墓當/有受命者祜掘斷)¶
(地勢以壊其形相曰當出折臂三/公俄而祜墜馬折臂位至三公)失牛(陶侃微時丁艱/將葬忽失牛見)¶
(一老父曰前岡見一牛伏山塢中其地葬者位極人臣/父又指山云其次也世出二千石言訖不見侃尋牛得)¶
(因葬其處三世/為益州刺史)龍耳(晉文帝聞郭璞為人相地㣲服觀/之謂主人曰此葬龍角必滅族何)¶
(為葬此主人曰郭璞云此是龍耳三年當有天子/至帝曰出天子邪主人曰非出天子能致天子也)有書¶
生(後漢袁安父殁求葬地有書生指一處/云葬此地當世為三公果如其言耳)公孫文子升¶
<pb:KR3k0008_WYG_066-10a>¶
於瑕丘曰樂哉斯丘也我死則欲葬焉蘧伯玉曰吾子¶
樂之則瑗請前(惡其欲害/人田也)卜其宅兆而安厝之　青烏¶
子相冢　旁置萬家(韓信母喪無葬地乃出塋/地擇髙燥令旁可置萬家)孔負土¶
(李昭徳母卒/負土成墳)掃除(王琚母讓琚曰吾恐爾/家墳墓無人復掃除也)復真堂(姚朂/終䕫)¶
(王傅自作夀藏於萬安山南原崇塋之旁署兆曰寂居/穴墳曰復真堂中剟土為牀曰化臺而刻石告後世)¶
髙五丈一尺(宋璟邢州人和仁皇后父王仁皎卒將葬/用昭成皇后家竇孝諶故事墳髙五丈一)¶
(尺璟等請/如著令)魚朝恩使人發郭子儀父墓(郭子儀破吐蕃/靈州而朝恩使)¶
(人發其父墓盜未得子儀自涇陽來朝中外懼有變及/入見帝慰之即號泣曰臣久主兵不能禁士殘人之墓)¶
<pb:KR3k0008_WYG_066-10b>¶
(今發先臣墓此/天譴非人患也)不容終具(韋宏機遷司農卿太子宏薨/詔蒲州刺史李冲寂治陵成)¶
(而元堂隘不容終具將更為之役者過期不遣衆怨夜/燒營去帝詔宏機令開隧左右為四便房樽制禮物裁)¶
(工程不多改/作如期而辦)無碑神道(李夷簡將終戒無碑/神道惟識墓則已)詔特増丈¶
(郭子儀薨著令一品墳崇丈/八尺詔特増丈以别元功)不知父墓(杜羔父死河北/不知父墓區處)¶
(晝夜哀慟他日舍佛祠觀柱問有文字乃其父臨死/記墓所在羔奔徃亦有耆老識其壠因是乃得葬)伊¶
謹(喪母將合葬而不知父墓晝夜哭夢若/有導者既發之舊志可按也乃得葬)分建二冢(劉/昌)¶
(城平將士骸骨不藏始命葬之分建/二冢大將曰旌義冢士曰懐忠冢)盜發父墓(柳仲郢/為東都)¶
(留守㑹盜發父/墓棄官歸華原)無異子弟為主(柳宗元詒許孟容書曰/先墓在城南無異子弟)¶
<pb:KR3k0008_WYG_066-11a>¶
(為主獨/託村鄰)歸掃塋域(又曰雖不敢望歸掃塋域退託/先人之廬以盡餘齒姑遂少北)殘齮¶
(趙犫有射巢之難以先冢邇賊畏/見殘齮即夜縋死士取柩以入)手蒔松栢(張志寛母/終負土成)¶
(墳手蒔/松栢)豫為墓偃卧其中(盧照隣豫為/墓偃卧其中)詔墓視陵(盧粲/武崇)¶
(訓死詔墓視陵制粲曰几王公主墓無稱陵者唯永泰/公主事出特制非後人所援比崇訓塋兆請視諸主詔)¶
(曰安樂公主與永泰不異崇訓於主當同穴為陵不疑/粲固執以陵之稱本施尊極雖崇訓之親不及雍王雍)¶
(墓不稱陵崇訓縁主/而得假是名哉詔可)起大冢(李翰所善張巡死節翰傳/巡功狀表上之曰巡身首)¶
(分裂將士骸骼不掩宜於睢陽相擇/髙原起大冢招魂而葬旌善之義也)丘壠頹没(孟浩然/張九齡)¶
(為荆南辟置於府府罷開元末病疽背卒後樊澤為節/度使符載以牋叩澤曰故處士孟浩然文質傑美殞落)¶
<pb:KR3k0008_WYG_066-11b>¶
(嵗久門裔陵遲丘隴頽沒永懐若人行路慨然前公欲/更築大墓闔州縉紳聞風竦動而今外迫軍校内勞賔)¶
(客牽耗嵗時或有未遑誠令好事者乗而有之負/公夙志矣澤乃更為刻碑鳳林山南封寵其墓)昨日¶
玉魚蒙葬地早時金椀出人間(杜甫/詩)積善之墓(唐張説/嘗自作)¶
(父丹州刺史碑帝書其/額曰嗚呼積善之墓)松檟(柳宗元啓不/得歸奉松檟)營墓(李適勒/其子曰)¶
(霸陵原西視京師吾樂之可營墓樹十松焉及未病時/衣冠徃寢石榻上置所譔九經要句及素琴於時士貴)¶
(其/達)少喪母失墓(吕向少喪母失墓所/在將葬巫者求得之)七仭(李密墳/髙七仭)女媧¶
墓自移(五行志天寳十一載六月虢州䦩鄉黄河中女/媧墓因大雨晦冥失其所在至乾元二年六月)¶
(乙未夜濵河人閒有風雷聲曉見其墓踊出下有巨石/上有䨇柳各長大餘時號風陵堆占塚墓自移天下破)¶
<pb:KR3k0008_WYG_066-12a>¶
古塚(楚馬希隱希聲葬長沙夌鄉塋域髙燥時/皆謂之古塚子孫當有興者出九國志)古藏(三/四)¶
(塋韓/文)萬日墳(杜牧作韋温志温瘍生於首謂其壻曰予/作秘書日夢黄衣攝去道逢人告曰彼墳)¶
(至大功須萬日遂寤/今萬日矣果不起)舊志可按(見上/注)蒔松栢墓側(王義/方既)¶
(死門人貟半千何彦先行/喪蒔松栢墓側三年乃去)負土(馬府君行狀親/負土封其墓)廬墓側¶
植松栢(終喪/同上)蛇長二丈(江南野史彭玕揚行密掘其祖/墳陵唯見蛇長二丈許目未開)¶
(遂殺之/玗亦死)及此投弔荒墳將毁(李/白)日月有時歸合塋封(韓/文)¶
新阡絳水遥(杜甫武衛/將軍挽歌)象陰山(李勣薨詔百官送至故/城西北所築墳一准衛)¶
(霍故事象陰山及烏徳鞬山/以旌破突厥薛延陀之功)貞觀四年禁芻牧於古明¶
<pb:KR3k0008_WYG_066-12b>¶
君賢臣烈士之墓(本/紀)開元十三年幸孔子宅以太牢祭¶
其墓(元宗/本紀)金食其墨而火以貴(趙矜厯襄陽丞客死柳/州十七年子來章始壯)¶
(自襄陽徃求其喪不得野哭再閲旬卜人秦誗為筮曰/金食其墨而火以貴其墓直丑在道之右南有貴神冢)¶
(土是守宜遇西人深目而髯乃得其實明日有老人過/其所問之得矜墓直社北遂歸葬洪安墓次時人哀來)¶
(章孝皆/為出涕)昔人豪貴信陵君今人耕種信陵墳(李/白)漢朝陵¶
墓對南山(杜/甫)燕女墳(燕女墳記宋末有女姚玉京室有/雙燕一為鷙鳥所獲其一孤飛不)¶
(離庭户凡六七嵗玉京死燕來周回姚/氏族泣語墳在南郭燕至墳所亦死)纍纍塚相當(杜/甫)¶
(詩哀彼逺征人去家死路㫄/不及父祖塋纍纍塚相當)枯塚(瀼上詩凄其望吕葛/不復夢周孔濟世數)¶
<pb:KR3k0008_WYG_066-13a>¶
(嚮時斯人/各枯塚)蕪没汶陽瘞(八哀/詩)子孫百代承靈址誰之言¶
者青烏子(柳/文)松栢芊芊(封域安/安上)問於靈龜閟此顯䰟(上/)¶
墓久狐兎鄰(杜/甫)修墓禁(袁滋先世墳墓在蔡吳/少陽時為修墓禁芻牧)殯宫空¶
對棠梨花(酉陽雜爼于襄陽在鎮時選人劉某入京逢/一舉人年二十許言語明晤意甚相得劉因)¶
(邀藉草同飲日暮舉人指支逕曰弊舎數里能左顧乎/劉辭以程期舉人因賦詩流水㳙㳙芹吐芽織烏雙飛)¶
(客還家荒村無人作寒食殯宫空對棠梨/花至明年劉歸襄州尋訪舉人殯宫存焉)野無殯宫(盧/子)¶
(駿劉公/善政述)悵望龍驤塋(杜甫/詩)¶
　　　旌表(六/)¶
<pb:KR3k0008_WYG_066-13b>¶
白有司旌門(後魏楊宏三嵗父母卒宏恨不識父母哀/毁過禮追服十三年縣郡三百餘人上狀)¶
(稱善有司奏宜旌賞/復其一門旌其純孝)太守表墓(安誠記縣有孝子孝聞/天下太守王府君樹雙)¶
(土闕以/表墓)旌善　情因哀見名以孝聞　封比干墓(武王/入商)¶
(旌賢/者)孔著表序始末掲陵(太宗順聖皇后長孫氏崩/帝自著表序始末掲陵左)琢¶
石為人馬立墓前(秦叔寳陪葬昭陵太宗詔有司/琢石為人馬立墓前以旌戰功)斵石¶
為人馬象㧞箭狀(丘行恭貞觀中詔斵石為人馬象/㧞箭狀立昭陵闕前以旌武功)築¶
闕(李靖其妻卒詔墳制如衛霍故事/築闕象鐵山積石山以旌其功)忠臣之門(馮元常/神龍中)¶
(旌其家大署/曰忠臣之門)旌禮其閭(霍王元軌王文操者與賊戰敗/二子鳳賢更以身蔽父得全二)¶
<pb:KR3k0008_WYG_066-14a>¶
(子死元軌上其事詔贈鳳/賢朝散大夫旌禮其閭)有紫芝白雀之祥(楊炎父喪/廬墓側號)¶
(慕不廢聲有紫芝白雀之祥詔表其閭炎/三世以孝行聞至門立六闕古所未有)地本卬燥泉¶
忽湧流(安金藏母喪葬南闕口營石墳晝夜不息地本/卬燥泉忽湧流廬之側李冬有華犬鹿相擾本)¶
(道使上其事/詔表闕於閭)父卒被髮徒跣趨喪所(武宏度父卒被髮/徒跣趨喪所負土)¶
(築塋晨夕號日一溢米素芝産廬前/狸擾其㫄髙宗下詔褒美旌其門)張志寛(母終負土/成墳髙祖)¶
(表其/閭)¶
　　　碑銘(七/)¶
白儀禮　聘禮　東靣北上　碑南(宫必有碑所以識/日景引隂陽也)¶
<pb:KR3k0008_WYG_066-14b>¶
檀弓曰公室視豐碑(言視時僣天子豐碑斵大木為之/形如石碑於槨前後四角樹之穿)¶
(於中間為轆轤通下棺以其繂繞/之天子六繂四碑諸侯四繂二碑)夫鼎有銘此孝子孝¶
孫之心也唯賢者能之銘者論譔其先祖之有徳善功¶
烈勲勞慶賞聲名列於天下而酌之祭器自成其名焉¶
顯揚先祖所以崇孝也　君子觀於銘既美其所稱又¶
美其所為故衛孔悝之鼎銘曰(六月丁亥公假於太廟/公曰叔父乃祖莊叔左)¶
(右成公/云云)為先祖者有美焉有惡焉銘之義稱美不稱¶
惡先祖無美而稱之是誣也有美而不知不明也知而¶
<pb:KR3k0008_WYG_066-15a>¶
不傳不仁也三者君子所恥也　夫銘者(一稱而上下/皆得焉上謂)¶
(光揚先祖下/謂成順命也)無愧(後漢郭林宗卒於家同志者共為碑/蔡邕為其文既而謂盧植曰吾為銘)¶
(多矣皆有愧唯郭/有道碑無愧也)刋石(姜肱弟子劉追慕/肱徳共刋石頌之)禰衡讀蔡邕¶
所作碑(衡與黄祖子射共讀曰吾雖一覧猶能識之惟/其中石缺二字更不明耳因書之射寫碑校不)¶
(差莫不/歎服)王粲讀道邊碑(與人同行使背/誦之不失一字)好辤(曹操與楊/修讀曹娥)¶
(碑碑隂有八字曰黄絹㓜婦外孫虀臼修解得操行三/十里乃悟云黄絹色絲也色絲絶字也㓜婦少女也少)¶
(女妙字也外孫女子也女子好字也虀臼受辛也受辛/辤字也絶妙好辤與修合操曰有智無智校三十里)¶
墮淚(晉書襄陽百姓於峴山羊祜平生逰憩之處建/碑立廟望其碑者莫不流涕因名為墮淚碑)沉¶
<pb:KR3k0008_WYG_066-15b>¶
江(杜元凱好為身後名常言髙岸為谷深谷為陵刻/二碑紀平吳功一沉峴山江下一建立峴山上)碑¶
生金(郭璞謂庾翼曰碑生金/庾氏大忌後碑果生金)又(晉五行志永嘉九年賈/逵碑生金所謂金不從)¶
(革羣冦/起也)拜碑(扶風王駿西土為樹碑長老/見碑無不拜其遺愛如此)立碑令(喪葬/令諸)¶
(碑碣其丈須實録不得濫有褒飾五品以上碑螭首龜/趺趺上髙不得九尺七品以上立碑趺髙四尺圭首方)¶
(趺若隱淪道素孝/義聞著無官得立)考父鼎銘曰(一命而僂再命而傴三/命而俯循墻而走亦莫)¶
(予敢侮饘於是粥/於是以餬其口)孔子之喪公西赤為識焉(識名/誌也)子張¶
之喪公明儀為識焉　碑披文而相質(文/賦)門人立碑(晉/庾)¶
(衮叔褒清白異行不降志及卒宗族/鄉閭莫不崇重門人感慕為樹碑)孔自為墓(李栖筠/自為墓)¶
<pb:KR3k0008_WYG_066-16a>¶
(誌/)帝作文于碑(魏徴薨晉王奉詔致祭/帝作文于碑遂書之)仆所為碑(後人/言徴)¶
(嘗録前後諫争語示史/官帝滋不悦仆所為碑)復立(遼東之役軍還悵然曰魏/徴若在吾無此行即復立)¶
(碑/)著官號月日(盧承慶臨終戒其子曰碑/志著官號月日無用虚文)有唐忠孝韓¶
長山墓(韓思復卒天子親題其碑/曰有唐忠孝韓長山之墓)古園陵不立碑(韋湊/開元)¶
(初欲建碑靖陵湊以古園陵不/立碑又方旱不可興工諫而止)納石壤下(銘君之績納/石壤下祭張)¶
(署/)帝為製碑(張說卒帝/為製碑)長於碑誌(説為文屬思精壯長/於碑誌世所不逮)¶
自為其父碑(說嘗自為其父碑帝為書/其額曰嗚呼積善之墓)官為立碑(盧懐/慎帝)¶
(經其墓碑表未立停蹕臨視炫然流涕詔/官為立碑令中書侍郎蘇頲為文帝自書)不志(蘇頲詔/立諸陵)¶
<pb:KR3k0008_WYG_066-16b>¶
(碑命頲為之詞辭曰前世帝后不志碑事弗稽古謂之/不法審當可者祖宗諸陵一須營立後嗣謂何帝不納)¶
(其/言)紀功(郭知運卒帝詔中書令/張說紀其功於墓碑)自銘其墓(辛秘病自/銘其墓)自¶
為墓銘(柳子華預知其/終自為墓銘)自為銘(裴度臨終/自為銘誌)自為墓誌(杜/牧)¶
(自為/墓誌)齎金帛徃請(李華晚不甚著書惟天下士大夫家/傳墓版及州縣碑頌時時齎金帛徃)¶
(請乃强/為應)沈亞之夢為秦公主作墓銘(異夢録大和初沈/亞之之邠出長安)¶
(城客櫜泉邸舍春時晝夢秦穆公謂曰寡人有愛女容/而仁欲與大夫備洒掃可乎後一年春公主如平居時)¶
(忽無疾卒公追傷不已使亞之作墓詩獨憶其銘曰白/楊風哭兮石甃髯莎雜英滿地兮春色煙加朱愁粉痩)¶
(兮不主綺羅深深/埋玉兮其恨如何)碑版有殘銘(李/白)自誌(歐陽矩/自誌銘)鵲巢(苖/晉)¶
<pb:KR3k0008_WYG_066-17a>¶
(卿自為父碑文/有鵲巢碑上)帝親碑(司馬承禎卒帝/親文其碑云)韋温冢銘(韋温/睿宗)¶
(夷元貞洵墳墓民盜取寳玉畧盡天寳九載復詔發掘/長安尉薛榮先徃視冢銘載葬日月與發冢日月正同)¶
(而陵與/尉銘合)率婦孫視窆封且刻其語於石(納諸墓為銘/韓文乳母墓)多¶
銘卿大夫功徳(公既以能為文辭擅聲於朝多/銘卿大夫功徳韓文權公墓碑)¶
　　　虞(八/)　(祔附/)¶
白記曰既封主人贈(所以幣送/死者於壙)而祝宿虞尸(祝先/歸也)既反¶
哭主人與有司視虞牲(省/牲)有司以几筵舍奠于墓左反¶
日中而虞(葬日虞不忍/一日離也)是日也以虞易奠卒哭曰成事¶
<pb:KR3k0008_WYG_066-17b>¶
(祭以/吉也)以吉祭易喪祭(卒哭為/士祭)明日祔于祖父(祭告其/祖之廟)殷¶
練而祔周卒哭而祔孔子善殷(期而/神之)大功者主人之喪¶
必為之再祭朋友虞祔而已上大夫之虞也少牢(哀哭/成事)¶
(祔皆/太牢)下大夫之虞也特牲(卒哭成事/祔皆少牢)反哭之弔哀之至¶
殷既封而弔周卒哭而弔孔子曰殷已慤吾從周士三¶
虞大夫五諸侯七迎精而反(謂反哭/虞也)始虞用柔日(柔日/陰陰)¶
(靜/也)再虞如事哀薦虞事(丁日葬則/巳日再虞)三虞卒哭他用剛日¶
(後虞改用剛日/剛陽陽主動)葬日中而虞不忍一日離也(不忍無/所歸)大¶
<pb:KR3k0008_WYG_066-18a>¶
夫祔於士(不敢以己尊/異其祖父)士不祔大夫(不敢/僣尊)祔於父兄之¶
未為大夫者　妾祔於妾祖姑(無妾祖姑則/從昭穆之妾)婦祔於所¶
祔之妃(無妃則從其/昭穆之妃)男子祔於王父則配(女子祔於王/母則不配配)¶
(謂并祭也王母不配祭有事於尊/可及卑有事於卑不敢援尊也)婦祔於祖姑祖姑有¶
三人則祔於親者(謂有夫/之繼母)速反而虞(孔子善衛之送葬/者其徃也如慕其)¶
(反也如疑子貢曰/豈若速反而虞)先重後輕(並有喪則葬先輕而後/重其虞則先重而後輕)孔¶
葬畢而虞(王彦威憲宗以正月崩有司議葬用十二月/下宿彦威建言葬畢而虞虞而卒哭卒哭而)¶
(祔皆卜曰今葬卜嵗暮則畢祔在明年正/月是改元慶賜皆廢矣有詔更用五月)廟門外(文粹/權徳)¶
<pb:KR3k0008_WYG_066-18b>¶
(輿埋瘞議古者貴祖埋虞土/於廟門之道左以為比類)長尺方四寸(唐志虞主用/桑長尺方四)¶
(寸孔徑九分烏漆匱置於靈坐在寢室内戶西東向素/几在古設洗於西階西南瓦甒二設於北牖下醴酒在)¶
(東喪者既汰升靈所主人及諸子倚杖於戶外入哭於/位饌入主人跪奠祝跪讀祝主人哭拜内外應拜者皆)¶
(哭拜乃出杖降西階還/次間日再虞後日三虞)¶
　　　諡(九/)　(誄附/)¶
白易名(禮衛公叔文子卒其子戍請諡於君曰日月有/時將葬矣請以易其名者君曰昔者衛國凶饑)¶
(夫子為粥與國之餓者是不亦惠乎昔者衛國有難夫/子以死衛寡人不亦貞乎夫子聽衛國之政修其班制)¶
(以與四鄰交衛國社稷不辱者/不亦文乎故謂夫子貞惠文子)死而諡之無爵(禮古者/生無爵)¶
<pb:KR3k0008_WYG_066-19a>¶
(死無/諡)周道(禮㓜名冠字/死諡周道也)暴貴(禮君子已孤不更名已孤/暴貴不為父作諡注作諡)¶
(嫌以己尊/加於父也)聞其諡知其行將葬請諡(見上/注)尊名浮行(禮/先)¶
(王諡以尊名節以壹惠恥名之浮於行也注惠善/也節以一善言取其一夫善以為諡號也浮過也)所以¶
彰明既徃(沮勸/將來)為靈若厲(傳楚恭王請大夫曰不穀不/徳亡師於鄢以辱社稷若從)¶
(先君於禰廟請為靈若厲言加惡諡也既葬大夫謀諡/曰君有命矣子囊曰以為恭若何毁之君臨楚國而知)¶
(其過可不/謂之恭乎)不瞑(傳楚商臣弑其父諡之曰靈不瞑曰成/乃瞑注禮既葬乃諡商臣忍人既弑父)¶
(未斂而/加惡諡)賜諡(周禮太史掌卿大/夫喪死諡讀誄)儀禮死而誄之今也古¶
者生無爵死無諡(古殷禮也周制以士為爵死猶未諡/下大夫也今既云士死諡之非魯莊)¶
<pb:KR3k0008_WYG_066-19b>¶
(公始/也)賤不誄貴㓜不誄長唯天子稱天以誄之諸侯相¶
誄非禮也魯哀公誄孔子曰(昊天不弔不憖遺一老俾/屏余一人以在位子貢曰)¶
(生不能用死而/誄之非禮也)士之有誄(禮魯莊公與宋戰於乗丘縣/賁父御&KR0114;國為右馬驚敗績)¶
(公墜左車授綏公曰未之&KR0114;也縣賁父曰他日不敗績/而今敗績是無勇也遂死之圉人浴馬有流矢在白肉)¶
(公曰非其罪遂誄之/士之有誄自此始也)諡以徳成(穀梁/傳)諡法云(大行受大/名小行受)¶
(小名行生於/己名生於人)文質(白虎通諡者或一言或兩言文者以/一言為諡文王武王是也質者成湯)¶
(是/也)君子謂楚子囊忠君薨不忘増其名(謂諡君為恭事/見上靈若厲注)¶
(中/)孔非大號不稱(讓皇憲葬帝以憲實推天下有髙世/之行非大號不稱乃追諡讓皇帝)¶
<pb:KR3k0008_WYG_066-20a>¶
諡良(皇甫無&KR0483;徙益州大都督府長史母在長安疾篤/太宗命馳驛召還承問憂悸不能食道病卒贈禮)¶
(部尚書諡曰孝王珪駮曰無&KR0483;入蜀不能與毋/俱留卒京師子道未足稱不可謂孝乃更諡良)進諡(奉/天)¶
(皇帝琮薨肅宗立詔曰靖徳太子琮親則朕兄睿哲聰/明朕昔踐儲極顧誠非次君父有命不敢違永言懇讓)¶
(不克如素/宜進諡)昭夷先生(趙元卒其友魏元忠孟詵宋/之問崔璩等共諡昭夷先生)改諡¶
貞褊(蕭瑀卒太常諡曰肅/以其性忌改諡貞褊)孝友先生(朱仁軌卒郭山輝/貟半千魏知古共)¶
(諡為孝/友先生)加諡(韋湊時改葬故太子重俊有詔加諡湊上/言王者發號出令必法大道善善著惡惡)¶
(明也賞罰所不加則考行立諡以褒貶之晉太子申生/諡曰恭漢太子據諡曰戾今太子乃諡節閔臣所未諭)¶
(願與議諡者質於御前使臣言非耶甘鼎鑊之誅申大/義示天下臣言是耶咸蒙氷釋不復異議如曰未然奈)¶
<pb:KR3k0008_WYG_066-20b>¶
(何使後世亂臣賊子資以/為辭宜易諡以合經禮)無愧(裴子餘卒諡曰孝時程/行諡貞中書令張說嘆)¶
(曰二諡可/無愧矣)無請諡(令狐楚疾甚敕諸子曰/吾生無益於時無請諡)表徳懲惡(李/虞)¶
(仲&KR0118;太常博士建言諡者所以表徳懲惡春秋褒貶法/也𦭘土爵禄僇辱流放皆緣一時非以明示百代然而)¶
(後之所以知其行者惟諡是觀古者將葬請諡今近或/二三年逺乃數十年然後請諡人殁巳久風績湮歇採)¶
(諸傳聞不可考信誄狀雖在言與事浮臣請凡/得諡者前葬一月請考功刺太常定議詔可)諡孝(韋/温)¶
(卒諡/曰孝)私諡(元結卒門人私/諡曰太先生)文行(元徳秀卒李華/諡曰文行先生)貞孝(權/臯)¶
(元和中諡/為貞孝)貞文孝父(崔元翰卒門人共/諡曰貞文孝父)門人共諡曰文¶
元(蕭頴士死門人共/諡曰文元先生)以故名請諡(吕諲永泰中嚴郢以/故吏請諡有司博士)¶
<pb:KR3k0008_WYG_066-21a>¶
(獨孤及諡曰肅郢以故事宰相諡皆功名請/諡曰忠肅及執奏謂諡在義美惡不在多名)為誄掲於¶
道(張琇人莫不關/之為誄掲於道)士為作誄(何澄粹池州人親殁以毁/卒當時號青陽孝子士為)¶
(作誄/甚衆)誄者數十人(文粹李商隱華山尉陶生有常人也/㑹昌中死長安中進士為陶生誄者)¶
(數十/人)雖敗而其忠可録(張伯儀卒既請諡博士李吉甫/議以中興三十年而兵未戢者)¶
(將帥養冦藩身也若以敗亡為戒則摠干戈者必圖/萬全而不决戰若伯儀雖敗而其忠可録遂諡曰忠)不¶
當醜諡(宋慶禮卒太常博士張星以好巧自是諡曰專/禮部員外郎張九齡申駮曰慶禮國勞臣在邊)¶
(垂三十年徃城營州士纔數千無甲兵彊衛指期而徃/不失所慮遂罷海運收嵗儲邊亭晏然其功可推不當)¶
(醜諡改/諡敬)唐興叅用漢制(魏徴以王道佐時近文愛君忘/身近貞二者並優廢一不可故)¶
<pb:KR3k0008_WYG_066-21b>¶
(曰文貞蕭瑀端直近貞性多猜近褊言褊則失貞稱貞/則遺褊故曰貞褊盖有為為之也若跡無異稱則易以)¶
(一字故杜如晦曰成封徳彛曰明王珪曰懿陳叔達曰/忠温彦博曰恭岑文本曰憲韋巨源曰昭皆當時赫赫)¶
(居宰相位者諡不過一名而言故事/宰相必以二名固所未聞吕諲傳)諡曰貞肅(杜暹卒/太常諡)¶
(曰貞肅右司員外郎劉同昇等以暹行忠孝諡有未盡/博士裴摠謂暹徃以墨縗受命安西雖勤勞於國不得)¶
(盡孝其子列訴帝更敕/有司考定卒諡貞孝)太常博士凡王公以上諡皆迹¶
其功徳而為之褒貶(無爵稱子卷徳丘園聲實/明著則諡曰先生唐六典)¶
　　　廬墓(十/)¶
白原渉顯名(漢元渉先廬冡三/年由是顯名京師)馴擾兎連理木(後漢蔡/邕母卒)¶
<pb:KR3k0008_WYG_066-22a>¶
(廬於墓側動靜以禮有兎/馴擾其房室又木生連理)手刃盜樹(李充母喪服行墓/次有人盜其樹者)¶
(充手/刃之)生子(陳蕃為樂安太守郡人趙宣葬親不閉埏隧/因居其中行服二十年鄉里稱孝以薦蕃蕃)¶
(請與相見問及妻子而宣五子/皆服内所生蕃大怒遂致罪也)兄墓(馬援兄卒期/年不離墓所)猛獸¶
馴(晉夏方廬墓側/猛獸馴其㫄)殷仲堪子(仲堪為桓𤣥所殺/子簡之廬墓側)鹿犯松¶
栽獸為殺鹿(許孜事見/孝門注)精誠有感鳥銜土以成墳(顔/氏)哭¶
泣無時柏沾涕而變色(王/褒)開白日之銘(已從/卜宅)軫聞雷之¶
痛(未忍/離情)情因喪見(名以/孝聞)念劬勞之徳(難報/棘心)慘毁瘠之容¶
(長居/蒿里)既孝因喪見(而哀以/禮終)孔表異其門(薛萬備有至行/居母喪廬墓前)¶
<pb:KR3k0008_WYG_066-22b>¶
(太宗詔表/異其門)植松栢千餘(蔣挺之卒列兄弟廬/墓側植松栢千餘)兄弟廬墓¶
(崔從山南嚴震府為推官以/母喪免兄弟廬墓次植松栢)母卒廬墓(李昭徳母/卒廬墓側)偃廬¶
柴毁(膠東郡王道彦父喪荷土就墳躬/蒔松栢偃廬柴毁雖親友不復識)廬墓有虎狼依¶
(張士巖父亡廬/墓有虎狼之依)廬守日一食(焦懐肅母終負土成墳廬/守日一食杖然後起繼母)¶
(没亦/如之)白鵲上廬傍(支叔才母亡廬墓/有白鵲上廬傍)廢櫛沐飯蔬飲水¶
(元讓母終廬墓次/廢櫛沐飯蔬飲水)穿壙為門(梁文貞少從軍守邊逮還/親已亡即穿壙為門晨夕)¶
(洒掃廬墓左㑹官改新道出文貞廬前行旅見之皆/為流涕有甘露降塋木白兎馴擾縣令刋石記之)廬¶
塋(許法謹倉州清池人母喪嘗廬於/塋有甘露嘉禾連理白兎之祥)自埏甓作冢廬其¶
<pb:KR3k0008_WYG_066-23a>¶
右(林攅泉州莆田人母亡自埏甓/作冢廬其右有白烏來甘露降)露芝白兎(馮子華廬/親墓露芝)¶
(白兎號/孝馮家)羣鹿馴擾(褚無量母喪廬墓左鹿犯所植松栢/無量號訴曰山林不乏忍犯吾塋樹)¶
(邪自是羣鹿馴/擾不復棖觸)築闕(劉知柔居親喪墓/廬側詔築闕表之)寒暑在廬(捧土/濡涕)¶
(頓首成墳陷膺腐眥寒暑/在廬柳宗元安豐孝闕銘)過制而不除喪(宜廬於庭而/矯於墓者大)¶
(中之罪人/也柳宗元)廬冢彌年(崔衍居父喪跣䕶柩行千/里道路為流涕廬冢彌年)食不鹽¶
酪藉無茵席(元徳秀母亡廬母墓側/食不鹽酪藉無茵席)割乳廬墓(五代何/澤五代)¶
(之際民苦於兵徃徃因親疾以割股或/既喪而割乳廬墓以規免州縣賦役)廬墓三十年(唐/史)¶
(韓思彦客汴州張僧徹者廬墓/三十年詔表其廬請思彦為頌)載左䯛廬於墓(張進昭/母患狐)¶
<pb:KR3k0008_WYG_066-23b>¶
(刺左手墮而終及殯/進昭左䯛廬於墓)敦遣(李晟薨愬與憲廬墓側徳宗/敦遣歸第一夕復徃帝許之)¶
　　　殤(十一/)¶
白葬殤(見葬/門)媒氏禁嫁殤者(周/禮)魯與齊戰于郎童汪錡¶
徃皆死焉魯人欲勿殤(問於仲尼仲尼曰能執干弋以/衛社稷雖欲勿殤不亦可乎汪)¶
(童子未冠之稱以其死/社稷故葬以成人之禮)禮殤不備祭(不立/尸)凡祭殤有陰¶
厭有陽厭　宗子為殤而死(庶子不為後也其告祭特/牲宗子從成人也凡殤則)¶
(特/豚)祭殤不舉無肵俎無元酒不告利成(此其無尸反所/降也其他如成)¶
(人舉肺脊肵爼利/成禮之施於尸也)是謂陰厭(是宗子為殤祭之與之禮/也小為殤其祭祀亦如此)¶
<pb:KR3k0008_WYG_066-24a>¶
凡殤無後者祭於宗子之家當室之白尊於東房是謂¶
陽厭(凡殤謂庶子之適子也白謂西/北隅得尸明也明者曰陽也)祭殤必厭(厭飫而/已不備)¶
(禮/也)丈夫冠而不為殤婦人笄而不為殤　下殤用棺衣¶
(自史佚/始也)棺斂於宫中(史佚有子而死下殤也墓逺召公/謂之曰何以不棺斂於宫中史佚)¶
(曰吾敢乎哉召公言於周公周公曰豈不/可史佚行之下殤用棺衣自史佚始也)孔長中下殤¶
(禮志大功長殤九月中/殤七月小功五月下殤)無服之殤(後蜀孟昶㓜子元寳/生七嵗而卒太常言)¶
(無服之殤無贈典昶問李昊昊曰昔唐徳宗皇子評生/四嵗而卒贈揚州大都督封肅王故事也昶乃贈元寳)¶
(青州大都督/追封遂王)小功之服最多親(則叔父之下殤與嫡孫/之下殤與昆弟之下殤)¶
<pb:KR3k0008_WYG_066-24b>¶
(韓/文)古殤及無後皆祔食於祖(無祝而不拜設坐祖左而/西向亞獻者奠祝乃奠之)¶
(一獻而止/禮樂志三)凡殤無後以周親及大功為斷(同/上)譎殤子以¶
為耋(皮日休/正俗)國殤之文則大雅怨也(文粹陳/子昂序)¶
　　　祥(十二/禫附)¶
白練而慨然祥而廓然　親喪外除(日月已竟/哀未忘也)免喪之¶
外(除/喪)三年之喪二十五月而畢豈不以送死有已復生¶
有節哉(復生除喪反/生者之事也)哀痛未盡思慕未忘(然而服之/以是斷之)三¶
年之喪若駟之過隙(言/疾)喪有四制變而從宜(取之/四時)祥之¶
<pb:KR3k0008_WYG_066-25a>¶
日鼓素琴示人有終也(以節/制也)服從情殺(哀以/禮終)孔子既祥¶
五日彈琴而不成聲十日而成笙歌　祥肉(顔淵之喪/饋祥肉孔)¶
(子出受之入彈琴而後/食之注彈琴以散哀也)子夏既除喪見孔子與之琴(和/之)¶
(而不和彈之而不成聲作/而曰先王制禮不敢過焉)子張既除喪而見孔子與之¶
琴(和之而和彈之而成聲作而/曰先王制禮不敢不及焉)能以孝終　孝無終始(喪/有)¶
(祥/禫)喪不過三年(示民有/終也)哀極終堂(禮及/過隙)去喪(無所/不佩)朝祥¶
暮歌(魯人有朝祥而暮歌者子路笑之夫子曰由爾責/於人終無已夫三年之喪亦已久矣子路出夫子)¶
(曰又多乎哉/踰月則其善)孟獻子禫縣而不樂(比御而不入夫子曰/獻子加於人一等矣)¶
<pb:KR3k0008_WYG_066-25b>¶
有子既祥絲屨組纓非禮也　是月禫(徙月樂言禫之/明月可以樂)¶
喪服常讀樂章　小祥(中祥也/亦曰練)日月其除(變禮容/於衰絰)霜露¶
所感(遵祀典/於練祥)除服(祥祭/之服)練而食菜果祥而食肉禫而從¶
御(御婦/人也)孝自中出(喪以/外除)祥雖除服(憂且/終身)雖送終之有已¶
(豈孝思/之可忘)士虞禮期而小祥(祭名/祥吉)日祭薦此常事又期而¶
大祥曰薦此祥事中間月而禫(禫祭名與大祥間一月/自喪至此凡二十七月)¶
(禫之言澹澹然/平安之意也)大祥吉服而筮尸(凡變除必服其言服/以即祭不以㓙服間)¶
(吉事傳曰大/祥素縞麻衣)記曰祥而縞冠(縞冠/素純)除成喪者祭以縞冠¶
<pb:KR3k0008_WYG_066-26a>¶
(猶未純吉既祭乃大祥素縞麻衣既/祭乃服朝服既祭元端而居服平常)喪小記曰庶子父¶
在則為母不禫(父/厭)曽子問曰小祥者練祭而不旅奠酬¶
於賔賔不舉禮也(奠無尸虞不致/爵大祥無筭爵)昔者魯昭公練而舉¶
酬行旅非禮也孝公大祥奠酬不舉亦非禮也(昭公失/早孝公)¶
(失/過)禫而纎無所不佩孔王元感著論(元感濮州鄄城人/初著論三年之喪)¶
(以三十有六月譏詆諸儒/鳳閣舍人張柬之破其說)祥而廓然哀傷已劇(大抵子/於親喪)¶
(有終身之痛創鉅者日久痛深者愈遲何嵗月而止乎/故練而慨然悲慕未盡而踊擗之情差未祥而廓然哀)¶
(傷已劇而孤藐之懐更劇/此情之所致寧外飾哉)縞帶(唐王元感祥/則縞帶素紕)¶
<pb:KR3k0008_WYG_066-26b>¶
　　　忌日(十三/)¶
白忌日必哀(禮/)忌日不樂　朔月忌日即歸哭於宗室¶
(大夫士/居喪者)君子有終身之䘮忌日之謂也　忌日不用非¶
不祥也言夫忌日志有所至而不敢盡其私也(不用不/舉事也)¶
(祥善也志有所志/思親亡之時哀慕)王修罷社(修母社日死明年社日修/號慕鄉里悲之為之罷社)¶
不食(申屠蟠至忌/日三日不食)辭酒孔匿忌日(祝欽明以匿親忌日/為蕭至忠劾貶申州)¶
(刺/史)作五君誄獻(張說雅與蘇瓌善時瓌子頲為相因作/五君誄獻頲其一紀瓌也候瓌忌日致)¶
(之/)私忌不聽誓(盧邁改右丞將作監元亘攝祠以私忌/不聼誓御史劾之帝疑其罰下尚書省)¶
<pb:KR3k0008_WYG_066-27a>¶
(議邁曰按大夫士將祭於公既視濯而父母死猶奉祭/祀散齋有大功喪致齋有朞喪齋有疾病聽還舍不奉)¶
(祭無忌日不奉祭無忌日不受誓者雖令忌日與告且/古不以家事辭王事今攝祭特命也亘以常令拒特命)¶
(埶非所宜/遂抵罪)破契丹凱還且獻俘内史(武攸宜破契丹凱/還且獻俘内史王)¶
(及善以孝明帝忌月請鼓吹備而不作方慶曰晉穆帝/納后當康帝忌月時以為疑荀訥謂禮有忌日無忌月)¶
(臣謂軍方大凱作/樂無嫌王綝傳)入海日作忌(讓國皇帝穆宗親兄不/為太后所愛故穆宗越)¶
(次而讓皇不肯臣穆宗遂造船入海不知其處臨入海/時留語四句今刻在玉碑上云小山壓大山全無氣羞)¶
(見本邦人將身投化外國人以十/一月十一日入海日作忌雜家)祠部凡國忌日(兩京/定大)¶
(觀寺各二散齋諸道士女道士及僧尼皆集於齋所京/文武五品以上與清官七品以上皆集行杳以退若外)¶
<pb:KR3k0008_WYG_066-27b>¶
(州亦各定一觀一寺以散齋州縣官行/香應設齋者盖八十有一州焉唐六典)凡逺忌日雖不¶
廢務(然非軍期急速亦不/舉事餘如常式同上)¶
　¶
　¶
　¶
　¶
　¶
　白孔六帖卷六十六¶
