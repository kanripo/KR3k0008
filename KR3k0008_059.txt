# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.159004
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷五十九
<pb:KR3k0008_WYG_059-1a>¶
欽定四庫全書¶
　白孔六帖卷五十九　　唐　白居易　原本¶
　　　　　　　　　　　宋　孔　傳　續撰¶
　　禮(一/)　　　　　　威儀(二/)¶
　　制禮(三/)　　　　　無禮(四/)¶
　　過禮(五/)　　　　　問禮(六/)¶
　　易風俗(七/)　　　　冠禮(八/)¶
　　儺(九/)　　　　　　享(十/)¶
<pb:KR3k0008_WYG_059-1b>¶
　　宴(十一/)　　　　食祭(十二/)¶
　　鄉飲酒(十三/)¶
　　　禮(一/)¶
白禮以防德　禮節人心　大禮與天地同節　其理¶
辨者其禮具　禮備而不偏(其惟/大聖)禮國之幹也　林放¶
之問(鄒子/之知)禮者人之急　子産曰(禮者天之經地之義/人之行天地之經而)¶
(人實則之乃能/協于天地之性)禮上下之紀也　禮者與天地竝　子¶
曰禮云禮云玉帛云乎哉　禮以飾情(曲禮/三千)無體(之/禮)禮¶
<pb:KR3k0008_WYG_059-2a>¶
為人防　以禮制心　國有四維一曰禮(管/子)魯秉周禮¶
(齊仲孫湫曰魯猶/秉周禮未可取也)禮煩則亂　秕稗之禮(不/備)明備必簡¶
　安上治民莫善於禮　行為人紀(張為/國維)韓宣子曰周¶
禮盡在魯矣　三年不為禮(禮必/壊)委巷之禮(鄙俚/之義)君子¶
表㣲(謂/禮)節文(禮文/等數)禮所以定親踈决嫌疑别同異明是¶
非也　是逆古之禮　建中(禮立中/道於人)修外(禮所以/修外也)無輕¶
議禮　著誠去偽禮之經也(禮之/本也)治躬(致禮以治躬則/莊敬莊敬則威)¶
(嚴/)由文(由用也用/禮之文也)敬自中出(禮由/外作)禮之失煩　深於禮¶
<pb:KR3k0008_WYG_059-2b>¶
者　專以禮許人(汰哉叔氏專以禮/許人叔氏子云云)於禮謬(繆失/也)况以¶
禮終始乎(伯石一為禮於晉猶荷/其禄况以禮終始乎)禮無違者　天秩有¶
禮　以洽百禮(詩/)率履不越(履禮/也)大司徒以陰禮教親¶
陽禮教讓　防偽(以五禮防萬民/之偽而教之中)大宗伯以吉禮事邦¶
國之鬼神以嘉禮親萬民别嫌明微茍無忠信之人則¶
禮不虚道(是故得其/人之為貴)末節(鋪筵席陳尊俎列籩豆以升/降為禮者禮之末節故有司)¶
(掌/之)夷禮(杞成/公用)禮勝則離　禮以治内為同(樂以修/外為異)不可¶
斯須去身　禮者理之粉澤　夏造殷因　上下有禮¶
<pb:KR3k0008_WYG_059-3a>¶
其可用也(晉文/觀師)禮則然矣　禮樂所以立人倫正情性¶
人足以防其失也　叔孫通(制作其/儀品)異數(名位不同/禮亦異數)菲¶
廢美没(君子不以菲廢/禮不以美沒禮)信讓以求役禮　夫子縱言至¶
於禮　講求(隋武子講聚三代/典禮聘周歸國語)我愛其禮　縁飾苛禮¶
(漢/書)孔宴積翠池酣樂賦詩(魏徵帝宴羣臣于積翠池酣/樂賦詩徵賦西漢其卒章曰)¶
(終藉叔孫禮方知皇帝尊帝/曰徵言未嘗不約我以禮)以禮自閑衛(楊恭仁性冲/厚以禮自閑)¶
(衛/)尤精三禮(王方慶尤/精三禮)淹識古今典禮(王彦/威)暢當(貞元/初為)¶
(太常博士昭德皇后崩中外服除皇太子諸王將服三/年詔太常議太子服穆質曰今有司之議虧化敗俗常)¶
<pb:KR3k0008_WYG_059-3b>¶
(情所鬱夫政以德為本德以孝為大/後世記禮之失自今而始顧不重哉)非諸侯可擅制(李/夷)¶
(簡謂禮樂非/諸侯可擅制)輕禮(陳子昂上言君子三年不為禮禮必/壊三年不為樂樂必崩奈何為天下)¶
(而輕禮/樂哉)人譏其失禮(吕諲同平章事㑹母䘮解三月復/召上元加同中書門下三品當賜)¶
(門㦸或勸諲以凶服受吉賜不/宜諲釋縗拜賜人譏其失禮焉)善學禮(徐堅王方慶善/禮學嘗就質疑)¶
(晦堅為申釋/常得所未聞)以禮法治下(李瀕丏建州刺史/旣至以禮法治下)禮傔而不¶
進則銷(武平一/上書)禮地之序(同/上)禮配地(同/上)為之禮以次其¶
先後(韓文/原道)號為周禮庫(李涪博學禮樂之事人多咨/之號為周禮庫北夢𤨏言)將¶
興禮樂必先富黎人(元稹制䇿將興禮樂必先富黎/人將欲富黎人必先息兵革)序¶
<pb:KR3k0008_WYG_059-4a>¶
人倫安國家莫先於禮(白居/易議)善㳂禮者㳂其意不㳂其¶
名(同/上)古者宫室車輿以為居衣裳冕弁以為服(尊爵俎/豆以為)¶
(器金石絲竹以為樂以適郊廟以臨朝廷以事神而治/民其歲時聚㑹以為朝覲聘問懽欣交接以為射鄉食)¶
(饗合衆興事以為師田學校下至鄉閭田畮吉凶哀樂/凡民之事莫不一出於禮由之以教其民為孝慈友悌)¶
(忠信仁義者常不出於居處動作衣服飲食之間蓋其/朝夕從事者無非乎此也此所謂治出於一而禮樂達)¶
(天下使天下安習而行之不/知所以遷善逺罪而成俗也)後之有天下者三代禮樂¶
具其名物(而藏於有司時出而用之郊廟朝廷曰此為/禮也所以教民此所謂治出於二而禮樂為)¶
(虚名也已/上唐禮志)自漢以上史官所記(事物名數降登揖讓拜/俛伏興之節皆有司之)¶
<pb:KR3k0008_WYG_059-4b>¶
(事爾此所謂禮/之末節也同上)凡五禮之儀一百五十有二(唐六典凡/五禮之儀)¶
(一百五十有二一曰吉禮其儀五十有五二曰賔禮其/儀有六三曰軍禮其儀二十有三四曰嘉禮其儀有五)¶
(十五曰凶禮其/儀一十有八)三代已亡遭秦變古(後之有天下者自/天子百官名號位)¶
(叙國家制度宫室車服器用一切用秦其間雖有欲治/之主思所改作不能超然逺復三代之上而牽其時俗)¶
(稍即以損益大抵安於茍簡而已然用之郊廟朝廷自/搢紳大夫從事其間者皆莫能曉習而天下之民至於)¶
(老死未嘗見也况欲識禮樂之盛乎所謂朝覲聘問/射鄉食享師田學校冠昏䘮葬之禮在者幾何同上)民¶
性多縱聖人導之以其禮(皮日休/鹿門書)阮籍焉知禮法踈(杜/甫)¶
(酬嚴/公詩)¶
<pb:KR3k0008_WYG_059-5a>¶
　　　威儀(二/)　(雜儀附/失儀)¶
白威儀棣棣(不可/選也)有威可畏謂之威(有儀可象/謂之儀)君有君¶
之威儀其臣則而象之(臣有臣之威儀其下畏而/愛之是以上下能相固)朋友¶
攸攝(攝以/威儀)容止可觀　物有其容　子太叔曰揖讓周¶
旋是儀也非禮也威儀遲遲翼翼人受天地之中以生¶
所謂命也是以有動作威儀之則以定命也能者養之¶
以福(養威儀/以致福)不能者敗以致禍　女叔齊曰魯侯焉知¶
禮而屑屑焉習儀以亟(亟急/也)言善於禮(不亦/逺乎)拜迎而進¶
<pb:KR3k0008_WYG_059-5b>¶
(揖讓/而升)其儀不忒　薛廣德(字長卿為人温/雅有藴藉漢)好修容儀(馮/參)¶
(字平叔為人矜嚴好/修容儀動作可觀)好禮修整(後漢李忠字仲/都為郎云云)有威容¶
(侯霸矜嚴有/威容字君房)張湛(字子孝矜嚴好禮動止有則居處幽/室必自修整雖遇妻子若嚴君焉)¶
牟融(舉止方重甚/得大臣體)第五倫(字伯魚少藴藉不修/威儀亦以此見輕也)諸儒稱¶
其高(朱暉字文季守業於太學/性矜嚴進止以禮云云)家人不見惰容(魏朗字/少英矜)¶
(嚴修/整)閑居威儀不減(魏志司馬防字建公雖閑居威儀/不減諸子雖成人不命進不敢進)¶
(不命坐不敢坐不指/有所問不敢言也)敬慎威儀以近有德(詩/)不愆于儀¶
(維人之德淑/慎爾止云云)巧趨蹌兮　必敬爾儀　觀玉聲(旣服習/容觀玉)¶
<pb:KR3k0008_WYG_059-6a>¶
(聲出揖私/朝煇如也)慎儀　引之表儀　動作有文　善為威容¶
(後漢何熙字孟孫善為威容賛拜殿中/音動左右帝偉之擢為中丞和帝時)足容目容(誠宜/進退)¶
(有/度)接武布武(能使威/儀不忒)惰以受玉知晉侯之將終(内史過/言晉惠)¶
傲以執幣辨若敖之必滅(叔仲惠伯/言楚越椒)樂且有儀　慎爾¶
出話(敬爾/威儀)　雜儀登席不由前為躐席也(禮/)徒坐不盡¶
席尺(周/禮)九儀(周禮大宗伯以九儀之等/正邦國之位毎命異儀)樂且有儀　敢¶
不慎儀　凡祭於室中堂上無跣燕則有之(祭不跣主/敬也燕有)¶
(跣謂/歡也)　失儀禮失則昏　人而無儀　受玉(邾子來朝/執玉髙其)¶
<pb:KR3k0008_WYG_059-6b>¶
(容仰公受玉卑其容俯子貢曰夫禮死生存亡之體也/髙仰驕也卑俯替也皆有死亡焉不能者敗以取禍注)¶
(敗失威儀/以取禍也)茍服位之或愆(在禮容/而奚取)委巷之儀(謂鄙俚/之禮也)表¶
㣲逆古(是逆古/之禮)不達於禮　於禮繆　無禮則危　茍¶
或愆於威儀(是乃易/其紀律)人而無止(吾何/以觀)孔張失位立在懸¶
間(客從而/笑之)游楚稱諾(魏志游楚字仲元為隴西太守以/功封矦帝嘉之詔入覲楚自謂初)¶
(不朝覲不知儀式帝勑侍中賛引呼/隴西太守前楚稱諾帝顧之而笑)孔臺儀復振(姜晦/擢御)¶
(史中丞先是永徽顯慶時御史不拜宰相衘命使四方/者廷中揖見後稍屈下至晦獨徇舊體謂御史曰不如)¶
(故事且奏譴公家/由是臺儀復振)久去朝儀矩梗野(韓思彦上元中復/召見思彦久去朝)¶
<pb:KR3k0008_WYG_059-7a>¶
(儀矩梗野/拜忘蹈舞)進止中禮(李巖年十餘歲㑹中宗祀明堂以/近臣子弟執籩豆巖進止中禮)¶
動必由禮(曹華雖出戎伍而動必由禮/愛重士大夫不以貴倨人)居曰衙行曰駕¶
(唐制居曰衙行曰駕皆有衛有嚴羽葆華蓋旌旗罕畢/車馬之衆盛矣皆安徐而不譁其人君舉動必以扇出)¶
(入則撞鐘庭設樂官道路有鹵簿鼔吹禮官百/司必備物而後動蓋所以為謹重也儀衛志)儀衛尊¶
君而肅臣(衙凡朝㑹之仗三衛畨上分為五仗號衙内/五衛一曰供奉仗以左右衛為之二曰親衛)¶
(仗以親衛為之三曰勲仗以勲衛為之四曰翊仗以翊/衛為之皆服鶡冠緋衫裌五曰散手仗以親衛翊衛為)¶
(之同/上)¶
　　　制禮(三/)¶
<pb:KR3k0008_WYG_059-7b>¶
白道有弛張禮從損益　誠宜達節(安可/拘文)所以去彼取¶
此(不可以/古制今)禮樂代興(文質/迭出)夏造殷因(豈煩/改制)漢除秦敝(亦/謂)¶
(便/時)所務便宜(寧拘/損益)言之不中雖新意而奚為(事且有初/率舊章而)¶
(可/則)夫魯有初(採周/之舊)適道在權(救時/貴變)寧辭改作所務便時¶
　禮自外作(敬在/貌也)禮以地制　王者治定制禮(故事與/時並)¶
制禮以配地　禮由陰作　禮者因人之情而為之節¶
文以為人防也　叔孫通制禮(以定漢/朝之儀)禮者所以便事¶
也(史記聖人因事以制禮故事異而禮易帝王不相襲/何禮之拘五帝三王隨時制事法度制令各順其宜)¶
<pb:KR3k0008_WYG_059-8a>¶
(衣服器械各便其用聖人之興不相襲而治夏殷之衰/也不易禮而滅然則反古未可非而修禮未足多也)¶
以書御者不盡馬之情以古制今者不達事之變(史/記)周¶
書曰無作聰明亂舊章(章典/也)罔以側言改厥度(度法/也)國¶
將亡必多制(叔向/曰)仲尼曰夫晉守唐叔之法度(以經緯/其民)¶
宜守彞倫(勿從/亂制)言雖念於芻蕘(禮難從/其秕稗)簡乃易從(煩而/則亂)¶
稽彼古今(考諸/損益)殷人之因夏禮(政是/以和)稷嗣之制漢儀(事/則)¶
(不/悖)茍用捨之必中(雖㳂革/而同歸)禮載從宜之文(易有隨/時之義)將立¶
國幹(必節/人心)三王異代　不相襲禮　利百變法　仍舊¶
<pb:KR3k0008_WYG_059-8b>¶
貫(語/)立新意　何必改作(所宜/守常)自天子出(天下有道禮/樂征伐云云)¶
禮曰變禮易樂為不從不從者君流之(流放也/謂諸侯)無輕議¶
禮　相㳂(禮曰禮樂之情同故明王/以相㳂也言不改革也)過制則亂(過作/則暴)匿¶
禮(匿不改/政禮)禮主其減(禮者人所倦/故久則減省)禮減而進以進為文¶
(文美也進/自嘉行禮)禮減而不進則銷(銷盡/也)去舊禮(禮曰以舊禮/為無所用而)¶
(去之者必/有亂患)非天子不議禮不制度不考文(禮/)自謂便人¶
(禮/)瀆禮　擇其善者而從之　綿蕝(叔孫通制禮儀以/正君臣之位與弟)¶
(子百餘人為綿蕝野外所撰禮與/律令同録藏於禮官法家者也)述舊禮(漢王吉為諫/議大夫上言)¶
<pb:KR3k0008_WYG_059-9a>¶
(願與大臣延及儒生述舊禮明王/制駈一世之人躋之仁壽之域)慕叔孫通(後漢曹褒/常感朝廷)¶
(制度未備慕叔孫通為漢禮儀晝夜研精沉吟/專思寢則懐抱筆札行則讀習文書餘見下注)嫁娶喪¶
祭(韓延壽字長公為潁川令嫁娶喪祭儀/品令諸生皮弁執俎豆為吏人行禮)制禮冩於二¶
尺四寸簡(曹襃慕叔孫通次序禮事依舊典雜以五經/䜟記撰次天子至庶人冠吉凶終始制度又)¶
(作章句和帝遂用新禮冠擢褒為右散騎後張酺張敏/等奏褒擅制漢禮破聖術宜加誅帝雖寢其奏而漢禮)¶
(遂不/行)孔裁定制度(竇威方天下亂禮典湮缺威多識朝/廷故事乃裁定制度帝語裴寂曰威)¶
(今之叔/孫通也)憲物容典(殷盈孫時喪亂後制度彫紊/追補容典皆盈孫折衷焉)草儀(王/元)¶
(感武后時已郊遂享明堂封嵩山詔/與韋叔夏等草儀具衆推其練治)從上泰山參定典¶
<pb:KR3k0008_WYG_059-9b>¶
儀(徐堅從上泰山以參定典儀加/光禄大夫堅於典故多所參識)參綴典儀(張薦貞元/元年帝親)¶
(郊時更兵亂禮物殘替用薦為/太常博士參綴典儀略如舊章)常歎士大夫不能用古¶
禮(楊瑒常歎士大夫不能用古禮因其家冠昬喪祭乃/據舊典為之節文揖讓威儀哭踊衰殺無有違者)¶
後之制禮作樂(宜取周書孔䇿為標/凖也漢氏受命禮壊)勸即位草儀(杜鴻/漸旣)¶
(至靈武即與冕等勸即皇帝位以係中外望六請見聽/鴻漸明習朝章採舊儀設壇壝城南先一日草其儀上)¶
(之太子曰聖皇在逺冦逆方結宜罷/壇場它如奏太子即位是為肅宗)明練典故(李吉甫/貞元初)¶
(為太常博士年尚少明練典故昭德皇后崩自天/寶後中宫虛卹禮廢缺吉甫草具其儀德宗稱善)定敬¶
宗廟室祝禮(崔元式太和初遷太常博士最明禮/家㳂革問不虛酬定敬宗廟室祝禮)有禮¶
<pb:KR3k0008_WYG_059-10a>¶
學(許孟容有禮學毎/所折衷咸得其正)多識容典(歸崇敬治禮家/學多識容典)有事泰¶
山雜定其儀(顔師古帝將有事泰山詔公卿博士雜定/其儀而論者争為異端師古奏臣撰定封)¶
(禪儀注書在十一年/于時諸儒謂為適中)通典(杜佑先是劉秩摭百家侔周/六官法為政典三十五篇房)¶
(琯稱才過劉向佑以為未盡因廣其闕參益新禮為二/百篇自號通典奏之優詔嘉美儒者服其書約而詳)¶
貞觀顯慶二禮(唐初即用隋禮至太宗時房𤣥齡魏徵/等因禮増修是為貞觀禮高宗又詔長)¶
(孫無忌杜正倫等增修之是為顯慶禮其文雜以式令/而李義府許敬宗方得幸多希旨傅㑹事旣施行議者)¶
(皆以為非上元中詔復用貞觀禮由是終高宗世貞觀/顯慶二禮兼行明皇開元中詔徐堅李鋭等撰述厯年)¶
(未就至蕭嵩王仲邱撰定為一百五十卷是為大唐開/元禮由是唐之五禮之文始備而後世用之雖時小有)¶
<pb:KR3k0008_WYG_059-10b>¶
(損益不能過/也唐禮志)起復㝠婚之制(劉岳為太常卿初鄭餘慶/常採唐士庶吉凶書疏之)¶
(式雜以當時家人之禮為書儀兩卷明宗見其有起復/㝠婚之制歎曰儒者所以隆孝悌而端風俗且無金革)¶
(之事起復可乎㛰吉禮也用於死者可乎乃詔岳選文/學通知古今之士共刪定之岳與博士段顒田敏増損)¶
(其書而其事出鄙俚皆當時家人女子傳習所見往往/轉失其本然猶時有禮之遺制其後亡失愈不可究其)¶
(本末其婚禮親迎有女坐壻鞍合髻之説尤為不經公/卿之家頗遵用之至其久也又益訛謬可笑其類甚多)¶
(歐陽修曰嗚呼甚矣人之好為禮也在上者不以禮示/之使人不見其本而傳其習俗之失者尚拳拳而行之)¶
(五代干戈之亂不暇於禮久矣明宗武君出於夷狄而/不通文字乃能有意使民知禮而岳等皆當時儒者卒)¶
(無所發明但因其書增損而已然其後世士庶吉凶/皆取岳書以為法而十又轉失其三四也可勝歎哉)¶
<pb:KR3k0008_WYG_059-11a>¶
　　　無禮(四/)¶
白禮不行則上下昬　相䑕詩(刺無禮也相䑕/有體人而無禮)逺禮¶
多行無禮(禍必/自及)鸚鵡能言不離飛鳥猩猩能言不離禽¶
獸今人而無禮雖能言不亦禽獸之心乎(禮/)無禮則危¶
　君子曰禮也者不可斯須去身　必多曠於禮矣孔¶
不讓席坐(崔澄帝在藩與同里居澄/侍左右與諸王不讓席坐)見天子不舞(韓思/彦中)¶
(書令李敬元劾奏思彦見天/子不舞蹈負氣怏怏不可用)小兒無禮(崔顥初李邕聞/其名虚舍邀之)¶
(顥至獻詩其首章曰十五嫁王/昌邕叱小兒無禮不與接而去)慢於奉上(于頔待下益/急而慢于奉)¶
<pb:KR3k0008_WYG_059-11b>¶
(上/)棄蔑典禮(温造道遇左補闕李虞恚不避捕從者笞/辱左拾遺舒元襃等建言故事供奉官惟)¶
(宰相外無屈避造棄蔑典/禮無所忌辱天子侍臣)性誕蕩無禮檢(喬/琳)無法度(肅/宗)¶
(於靈武擢監察御史時武臣崛起無法度大將管崇嗣/背闕坐笑語譁縱勉劾不恭帝歎曰吾有勉乃知朝廷)¶
(之尊李/勉傳)方飯它客不召(嚴綬未顯過于閺鄉尉李達達/不禮方飯它客不召綬後達罷)¶
(彭城令過并州晨入謁不知綬也綬方大宴召達至戒/客勿起讓綬曰吾昔羇旅閺鄉君方召客而不顧我今)¶
(我召客亦不敢留君達慙不得去左右引出懼/而瘖卧館數月其佐令狐楚為請乃免新史)¶
　　　過禮(五/)¶
白過數(過禮之/數也)雖多奚以為　過猶不及　哀樂(皆以/禮終)¶
<pb:KR3k0008_WYG_059-12a>¶
先王制禮(過之者俯而就之/不至者跂而及之)先王制禮患其過於制也¶
(孔子/曰)易而生亂(過則/有盈)過制則亂(過作/則暴)禮煩則亂孔太重¶
(裴均入為尚書右僕射上曰唱受按送印皆尚書郎為/之文武四品五品郎官御史拜廷下御史中丞左右丞)¶
(升階荅拜時/以為禮太重)具戎容太過(柳公綽使山南時牛僧孺罷/相鎮江夏公綽具戎容於郵)¶
(舍候之軍吏以漢上地高於鄂禮太過公綽曰奇章纔/離台席方鎮重宰相是尊朝廷也竟以戎容見之舊史)¶
　　　問禮(六/)¶
白林放問禮之本(子曰大哉問禮/與其奢也寧儉)哀公問禮於孔子(曰/大)¶
(禮何如君子之言禮也何其尊也/孔子曰丘也小人不足以知禮)問揖讓(左傳㑹于黄/父趙簡子問)¶
<pb:KR3k0008_WYG_059-12b>¶
(子太叔揖讓周旋之禮焉/子太叔曰是儀也非禮也)問㑹見之儀(後漢竇融字周/公㑹高平第一)¶
(先遣從事問㑹見之儀適適注也是時軍旅代諸將與/三公交錯道中或背使者交私語帝聞融問禮儀甚喜)¶
子入太廟毎事問(或曰孰謂鄒人之子知/禮乎子聞之曰是禮也)好問則裕¶
疑思問　不恥下問孔仲春告瑞(儒學傳賈大隱儀鳯/中為太常博士㑹太)¶
(常仲春告瑞太廟高宗問禮官何世而然大隱對曰古/者祭以首時薦以仲月近世元日奏瑞則二月告廟告)¶
(者必有薦本于/始不得其時焉)攅弁如星連襟成帷(歐陽詹張博士講/禮記没堦雲來即)¶
(席鱗差攅弁如星連襟成帷/公先申禮之本次陳禮之要)注乎學者之耳(鎔乎作者/之意注乎)¶
(學者之/耳同上)博學禮樂之事人多咨之(見禮/門)問酬(崔元式明/禮問不虚)¶
<pb:KR3k0008_WYG_059-13a>¶
(酬/)談糟粕棄醇醪(王績刺史請講禮荅曰不能揖/遜邦君門談糟粕棄醇醪也)有所¶
資質酬復淵詣(王方慶尤精三禮學者有所資質/酬復淵詣故門人次為雜禮荅問)¶
　　　易風俗(七禮事具/制  門中)¶
白移風易俗(莫善於樂安上/治民莫善於禮)不易其俗(禮曰修其教不/易其俗齊其政)¶
(不易其/宜也)使從俗(禮從/宜)變俗(君子行禮/不求變俗)入國而問俗　化¶
民成俗(其必由/學乎)君子之德風小人之德草草上之風必¶
偃　便俗制宜　雖政不易宜(章甫難施/於越俗)而化之可漸¶
(紫服尚變/其齊風)異宜(殊/俗)誘人孔易　導之以禮　自謂便人¶
<pb:KR3k0008_WYG_059-13b>¶
　俗猶禮變(人以/化遷)立訓齊俗(作法/導人)將欲救時(寧辭/變俗)抑淫¶
(革/弊)政有弛張(法存/㳂革)孔變風俗(邢文偉為内史后曰移風/易俗莫善於樂伯牙鼔琴)¶
(鍾期聽之知音在山水是人能移風易俗矣何取樂耶/文偉曰聖人作樂平人心變風俗末世樂壊則為人所)¶
(移/)不必提耳而口授(泉州席使君宴序樂遍作而性情/不流爵無筭而儀形有肅於戲行)¶
(其教不必提耳而口授移其風不必門扇而/户吹公斯宴則風移教行其間矣歐陽詹)燕昭好馬¶
則駿馬來庭葉公好龍則真龍入室(薛登請選舉擇才/䟽冀缺以禮遜升)¶
(朝則晉人知禮文翁以儒林奬俗則蜀士多儒燕昭好/馬則駿馬來庭葉公好龍則真龍入室蓋未有上之所)¶
(好而下不從/其化者也)浹辰之間可使丕變(文粹化彊梗為訢合/易怨謗為謳歌浹辰)¶
<pb:KR3k0008_WYG_059-14a>¶
(之間可/使丕變)人心自化(楊綰久積公輔之望及拜相詔出朝/野相賀綰質性貞亷重服儉朴居廟)¶
(堂未數日人心自化御史中丞崔寛劒南西川節度使/寧之弟也家富於財寛即日毁拆池館臺榭郭子儀在)¶
(邠州行營聞綰拜相座内音樂減散五分之四京兆尹/黎幹以承恩每出入騶馭百餘亦即日减損車騎其餘)¶
(望風變奢從儉者不可勝/數其鎮俗移風若此舊史)¶
　　　冠禮(八/)¶
白二十曰弱冠謂之成人　適子冠於阼階以著代也¶
醮於客位加有成也(有成人/之道也)三加彌尊喻其志也(始加/緇布)¶
(冠次加皮弁次加爵/弁冠益尊則益大)冠而字之敬其名也　禮義之始¶
<pb:KR3k0008_WYG_059-14b>¶
在於冠也故冠而後服備服而後容體正顔色齊辭令¶
順故曰冠者禮之始也是故古之聖王重冠古者冠禮¶
筮日筮賔所以敬冠事所以重禮也已冠而字之成人¶
之道也見於母母拜之見於兄弟兄弟拜之成人而與¶
為禮也成人者將責成人禮焉故曰冠者嘉禮之重者¶
也重冠故行之於廟行之於廟者所以尊重事尊重事¶
而不敢擅重事不敢擅重事所以自卑而尊先祖(謂冠/於廟)¶
(也/)儀禮曰冠者禮賔一獻之禮主人酬賔束帛筮於廟¶
<pb:KR3k0008_WYG_059-15a>¶
門以重成人之道(不於堂嫌/蓍於神廟)未幾見兮突而弁兮(詩/)國¶
君十五而冠冠而生子禮也(傳/)季武子曰君冠必以裸¶
(享之禮行之以金石之/樂節之先君之祧處之)魯襄公自晉還及衛冠於成公¶
之廟假鐘磬焉禮也(傳/)冠具(晉悼公謂季武子曰君可/以冠矣大夫盍為冠具)¶
弁髦(童子始冠成/禮則棄之)緇布(禮始冠以/緇布冠)孔子長居宋冠章甫¶
之冠(宋其/祖也)揆以吉日(登于/弱年)棄爾幼志(儀/禮)緫角丱兮　服¶
以旌禮(冠以/章身)備適子之儀(責成人/之禮)醮於客位(筮於/廟門)將行¶
嘉事(必慎/令儀)儀禮筮人執䇿抽上韥(韥盛/䇿器)東靣旅占卒進¶
<pb:KR3k0008_WYG_059-15b>¶
告吉(旅還也還與/其屬共占之)不吉則筮　逺日如初前期三日筮¶
賔如求日之儀(云/云)冠者立於西階東南靣賔客之請醴¶
(醴當/為禮)冠者見兄弟兄弟再拜冠者荅入見姑姊如見母¶
乃易服(服𤣥端冠𤣥/冠爵韠也)奠贄見于君遂以贄見鄉大夫鄉¶
先生(鄉中老人為大/夫而致仕者)乃醴賔以一獻之禮主人酬賔束¶
帛　庶子則冠於房外遂醮焉(房外謂尊東不於阼非/代父也不醮於客位成)¶
(而不/尊)祝醴醮字皆有辭(祝曰令月吉日始加元服棄爾/幼志順爾成德云云醮惟厚嘉)¶
(薦令芳醴辭曰㫖酒旣清嘉薦/亶時再醮三醮字辭曰云云)記曰公侯之有冠禮夏¶
<pb:KR3k0008_WYG_059-16a>¶
之末造也　當冠有喪(曾子問曰當冠者至而有齊衰/大功之喪如之何孔子曰内喪)¶
(則廢外喪則冠而不醴徹饌而歸即位而哭如/冠者未至則廢注内䘮同門也廢者因喪而冠)未及期¶
而有齊衰大功之喪則因䘮服而冠(除喪不/改冠乎)父沒而冠¶
則已冠埽地而祭於襧已祭而見伯父叔父而后饗冠¶
者(饗謂/醴也)大功之末可以冠子嫁子小功之末可以冠子¶
娶妻小功卒哭可以冠子娶妻下殤之小功則不可(大/功)¶
(齊衰之/親故也)國語趙文子冠見欒武子武子曰美哉成人在¶
始(戒之/也)崇其著代(責以/成人)采衣朱紃(盛將冠/之容)束帛儷皮(厚/酬)¶
<pb:KR3k0008_WYG_059-16b>¶
(賔之/禮)終一獻之儀以病吾子(備三加之禮/將責成人)雖啐醴之始¶
是能淑慎于儀(而序賔之時不/聞昭告爾字)可以冠矣則重於承宗¶
(將有事焉必/先乎大禮)處阼階而展敬(式備/三加)筮廟門以成儀(終陳/一甒)¶
兄弟畢袗(之忍反同也與主人同服𤣥/端朝服主人即冠者父兄也)晉冠諸王(晉書/曰漢)¶
(魏遣使冠諸王非古典於是/制王十五而冠不便加使命)孔太子冠(邢文偉厯太子/典膳丞時孝敬)¶
(罕見宫臣文偉即減膳上書曰古者太子旣冠則有/司過之史虧膳之宰史不書過死之宰不徹膳死之)有¶
司豫奏司徒一人為賔卿一人為賛冠(皇帝服通天冠/絳紗袍乗輿出)¶
(自西房即御座侍中及舍人前承制侍中降至賔前稱/有制公再拜侍中曰將加冠於某之首公其將事公少)¶
<pb:KR3k0008_WYG_059-17a>¶
(進北靣再拜稽首辭曰臣不敏恐不能供事敢辭侍中/升奏又承制降稱制㫖公其將事無辭内直郎陳服於)¶
(帷内東領北上衮冕金飾象笏逺遊冠緇布冠服𤣥衣/素裳素韠白紗中單青領褾襈裾履襪革帶大帶笏緇)¶
(纚犀簮二物同箱在服南櫛實於箱又在南莞筵四藻/席四又在南良醖令實側尊甒醴於序外帷内設罍洗)¶
(於尊東實巾一角觶柶各一太官令實饌豆九籩九於/尊西俎三在豆北衮冕逺遊三梁冠黒介幘緇布冠青)¶
(組纓屬於冠冠冕各一箱皇太子乃出迎賔宗正卿再/拜賔不荅拜賔入主人從入立於縣東北西靣皇太子)¶
(詣受制位北靣又立節脫節衣賔稱有制皇太子再拜/宣詔曰有制皇太子某吉日元服率由舊章命太尉某)¶
(就宫展禮皇太子再拜少傅進詣賔前受制書以授皇/太子付于庶子賛冠者引皇太子出立於席東西靣賔)¶
(賛冠者取纚櫛二箱坐奠於筵賛者脫幘置於箱櫛畢/設纚興冠緇布冠祝曰令月吉日始加旣服棄厥幼志)¶
<pb:KR3k0008_WYG_059-17b>¶
(謹其成德壽考惟褀以介景福乃跪冠興賛冠者引適/東序帷内服𤣥衣素裳之服以出立於席東西靣皇太)¶
(子就筵西南靣立執緇布冠者升賔降一等受之左執/頂右執前北靣跪冠興復西階主人立於席後西靣賔)¶
(詣酒尊所酌酒進皇子筵前北靣立祝曰㫖酒旣清嘉/薦亶時始加元服兄弟具來孝友時格永乃保之賛冠)¶
(者跪脫緇布冠置於箱賔降二等受逺遊冠冠之賔揖/皇子皇子進立於席後南靣賔詣尊所取爵酌酒進皇)¶
(子筵前北自立祝曰㫖酒旣湑嘉薦伊脯乃申其服禮/儀有序祭此嘉爵承天之祜賛冠者跪脫進賢冠賔揖)¶
(皇子適房服/衮冕以出)諸臣之嫡子(三加皆祝而冠又祝而酌又/祝而字庶子三加旣加然後)¶
(酌而祝之又祝而字其始冠皆緇布再加皆進賢其三/加一品之子以衮冕二品之子以鷩冕三品之子以毳)¶
(冕四品之子以絺冕五品之子以𤣥冕六品至于九品/之子以爵弁其服從之其即席而冠也嫡子西靣庶子)¶
<pb:KR3k0008_WYG_059-18a>¶
(南靣其筮日筮賔賛遂戒之/及其所以冠之禮皆如親王)¶
　　　儺(九/)¶
白月令季春命國儺九門磔攘以畢春氣(犬屬金也磔/之所以抑金)¶
(扶木畢/成春氣)仲秋天子乃儺以達秋氣(此儺恐陽暑至此不/衰而害於人故儺之)¶
(以通/秋氣)季冬命有司大儺旁磔以送寒氣(大儺謂歲終遂/除陰疫以送寒)¶
(氣旁謂城十二門也磔犬扶陽抑/陰之義也春木也殺金以助木氣)周官命方相氏率百¶
𨽻索室驅疫以逐之(大儺也周禮方相氏𤣥衣朱裳執/戈揚盾小兒從後以逐疫鬼執桃)¶
(弧棘/矢也)卒歲大儺驅除羣癘方相秉鉞巫覡操茢(文/選)大儺¶
<pb:KR3k0008_WYG_059-18b>¶
逐疫令侲子以赤幘皁衣(漢書禮/儀志)儺也逐赤疫於四裔¶
　京邑宻清　率𨽻驅疫(磔犬/送寒)鄉人儺孔子朝服而立¶
於阼階(存室/神也)銷沴(納/祥)周禮季冬始儺　驅疫(疫癘/也)方相¶
氏率百𨽻而時儺以索室驅疫(時儺四時儺/也索捜也)孔磔雄雞¶
于宫門城門(百官志太卜署令一人丞二人卜正博士/各二人季冬帥侲子堂贈大儺天子六隊)¶
(太子二隊方相氏右執戈左執楯而導之唱十/二神名以逐惡鬼儺者磔雄雞于宫門城門)逐惡鬼¶
于禁中(禮志大儺之禮選人年十二以上十六以下為/侲子假靣赤布袴褶二十四人為一隊六人為)¶
(列執事十二人赤幘赤衣麻鞭工人二十二人其一人/方相氏假靣黄金四目蒙熊皮黑衣朱裳右執楯其人)¶
<pb:KR3k0008_WYG_059-19a>¶
(為唱帥假靣皮衣執棒鼔角各十合為一隊隊别鼔吹/令一人太卜令一人各監所部巫師二人以逐惡鬼于)¶
(禁/中)鼓譟而進(前一日之夕儺者赴集所具其器服以待/事其日未明諸衛依時劾勒所部屯門列)¶
(仗近仗入陳於階鼔吹令帥儺者各集於宫門外内侍/詣皇帝所御殿前奏侲子備請逐疫出命寺伯六人分)¶
(引儺者於長樂門永安門以入至左右上閤鼔/譟而進方相氏執戈楊楯唱侲子和曰云云上)燃蠟炬¶
燎沉檀如晝(歲除日太常卿領官屬吏并護僮侲僮子/千人晚入宫至夜於寢殿前儺燃蠟炬燎)¶
(沉檀如晝上與親王妃主已下觀之其夕賞賜甚多/是夜衣冠子弟多覔侲子衣竊入宫中南部新書)樂¶
正(大儺則帥鼔角以助/侲子之唱唐六典)¶
　　　享(十/)¶
<pb:KR3k0008_WYG_059-19b>¶
白享以成禮是敦恭儉(賔由賢序/必慎威儀)夏啓有鈞臺之享¶
所以示諸侯禮也　享禮有容色(恭敬/也)享頫有璋(璋以/為信)¶
(頫見/也)設几而不倚爵盈而不飲肴乾而不食(言務/行禮)享以¶
訓恭儉　恭儉以行禮(謂不飲/不食也)周定王享晉士㑹殽蒸¶
(蒸升也升/殽於俎也)武子私問其故(享當薦體而殽蒸故恠/而問之武子士㑹也)王曰¶
季氏而不聞乎王享有體薦(享其半解其/體而薦之)宴有折俎公¶
當享(公諸/侯也)卿當宴(上㑹/卿也)王室之禮也　晉郤至如楚楚¶
子享之(貺之以大禮/重之以備樂)宋人享趙文子司馬置折俎禮也¶
<pb:KR3k0008_WYG_059-20a>¶
(今卿當宴之/禮故曰禮也)宋人兼享晉楚之大夫趙孟為客(客一坐/所尊)¶
楚子入享于鄭(為鄭/所享)九獻(用上公之禮/九獻而禮畢)庭實旅百(庭中/所陳)¶
(品數/百也)加籩豆六品周公閱曰國君文足昭也武可畏也¶
則有備物之享以象其德享有昌歜(蒲葅/也)白黒(白熬稻/黒熬黍)¶
形鹽(刻鹽為虎形皆/備物之享也)禮無違者　籩豆有踐　容止有¶
觀　餚乾示禮(將省以/威儀)體薦訓恭(不專於/醉飽)仲尼曰夫享¶
所以昭德也　行出門之恭(拜迎/而入)展至階之敬(揖讓/而升)食¶
饗之禮非致味也(言務/行禮)周禮掌客王合諸侯而饗則具¶
<pb:KR3k0008_WYG_059-20b>¶
十二牢具百物　諸侯為賔大饗尚暇脩而已矣(不享/味也)¶
虢公晉侯朝王王享醴命之宥(以幣物/助歡也)管仲辭上卿之¶
享(卒受下卿/之禮而還)賔榮主禮　秕稗(言享禮不具/是用秕稗也)賔主百拜¶
(一獻/之禮)孔大饗含元殿(盧鈞守太子太師帝元日大饗含/元殿鈞年八十升降如儀音吐鴻)¶
(暢舉朝/咨歎)大饗雜進倡舞(劉瑑進宣武節度使先時大饗/雜進倡舞瑑取壯士干人被鎧)¶
(擁矛盾習擊刺/與吏士臨觀)感時致饗(韋彤議曰聖人等牲牢布籩/豆昆蟲草木可薦者莫不咸)¶
(在所以饗宗廟交神明全孝敬也潔膳羞八珍百品可/嗜之饌美膬甘㫖謂之褻味所以燕賔客接人情示慈)¶
(惠也是則薦與宴聖人判為二物不可亂也今若熟饗/而饗非所以異為敬之意且祭不欲數亦不欲䟽感時)¶
<pb:KR3k0008_WYG_059-21a>¶
(致饗以/制中也)一陪讌享(閤下為世之偉人鉅德小生一陪/讌享則亦榮矣杜牧之投知己書)春¶
秋時饗(每常春秋時饗孑立捧奠顧盼/無後繼者柳宗元荅許京兆)¶
　　　宴(十一/)　(好賄/失儀)　(加籩/飫附)¶
白周禮合宴以賢序賔　賔由主擇(宴以/禮也)宴有好貨飱¶
有陪鼎(贈貨如鼎/以終歡也)入有郊勞(迎於/郊也)出有贈賄(送以/貨也)禮之¶
至也　宴以示慈惠　慈惠以布政(謂折俎/而食也)定王享士¶
㑹殽烝(見享/門注)武子私問其故(見享/門注)王宴有折俎(體解節/折升之)¶
(於俎物皆可食/所以示慈惠)卿當宴(天子享卿/當用宴禮)王室之禮也　晉侯¶
<pb:KR3k0008_WYG_059-21b>¶
以魏絳為能以刑佐民反役與之禮食使佐新軍(羣臣/旅㑹)¶
(今欲異絳故特/為設具禮食也)自郊勞至于贈賄禮成而加之以敏(齊/國)¶
(莊子/來聘)鹿鳴宴羣臣嘉賔也(詩/)陳饋八簋(天子/八簋)禮食示慈¶
(不惠於/醉飽)殽烝式宴(將省以/威儀)樂且有儀　初筵(終/宴)君子維¶
宴　夫享所以昭德(見享/門)食饗之禮(見享/門)嘉好之事¶
陳旣臧之殽(酌成禮/之酒)列有楚之籩　終宴不知疲(文/選)管¶
子曰桓公與管仲飲酒(行飲酒禮/以尊顯之)掘新井而柴焉(柴以/蓋新)¶
(井示其/潔敬)十日齋戒召仲至公執爵夫人執尊觴三行管¶
<pb:KR3k0008_WYG_059-22a>¶
仲趨出　備施氏之禮加晉侯之籩(晉侯享魏/武子加籩)資飲食¶
以合歡(用歌舞/而飾喜)宴私　儀禮若與四方賔宴賔為茍敬¶
(茍且/小敬)與卿宴則大夫為賔　式宴　宴有好貨　品有¶
加籩(静其/巾幕)主人酬賔束帛儷皮　記曰宴毛序齒則異¶
姓為賔(同姓無相/賔之道)君與族人宴則膳宰為主人(君不/親酌)臣¶
侍君宴過三爵非禮也　雖無好友式宴且喜　孔子¶
曰敬則用祭器(祭器簋鉶之屬有好事於/賔客則用之謂饗食也)賔主百拜(一/獻)¶
(之/禮)合樽(促/席)宴笑語兮　所謂伊人於焉嘉客　棠棣宴¶
<pb:KR3k0008_WYG_059-22b>¶
兄弟也　伐木宴朋友故舊也　酒所以合歡食饗所¶
以仁賔客　促坐褰重帷傳滿騰羽觴(文選/宴詩)終食之間¶
(論/語)　好賄傳曰虢公晉侯朝王王饗醴命之宥(先行享/禮次行)¶
(宴飲也宥助也宴則命/幣物所以助歡敬意)晉侯獻楚俘于王王享醴命晉¶
侯宥(命以幣帛助/晉侯歡也)介葛盧來朝禮之加宴好(宴宴禮也/好好貨也)¶
宴有好貨(宴飲以/貨為好)晉侯享季武子以為知禮　重其好¶
貨　加貺得貺(為歡/助歡)是厚主禮(以崇/賔榮)鹿鳴燕羣臣嘉賔¶
也旣飲食之又實幣帛筐篚以將其厚意然後忠臣嘉¶
<pb:KR3k0008_WYG_059-23a>¶
賔得盡其心矣(小/雅)命承筐之貺　幣帛之式(周禮太宰/以九式均)¶
(節財用六曰幣帛之式謂用財/之節度也幣帛所贈勞賔客也)好用之式(九曰好用之/式謂燕好所)¶
(賜用之/物也)　加籩傳曰鄭伯享楚子加籩豆六品(食器六/品加於)¶
(籩豆也籩豆/禮食之器)餐有陪鼎(陪加也熟食曰餐加/於鼎所以厚慇懃也)季孫宿如¶
晉晉侯享之有加籩(籩豆之數/多於常禮)武子曰得貺不過三獻¶
(大夫/之禮)今豆有加下臣不堪無乃戾也固請徹加然後卒¶
事晉人以為知禮　命示慈之宴(加有踐/之籩)以為賔榮(用/備)¶
(主/禮)　失儀周公閱來聘享有昌歜白黒形鹽辭曰國君¶
<pb:KR3k0008_WYG_059-23b>¶
文足昭也武可畏也則有備物之享以象其德吾何以¶
堪之　衛甯子來聘公與之宴賦湛露及彤弓不辭又¶
不荅賦使行人私焉對曰臣以為肄業及之此天子宴¶
諸侯之禮也其敢干大禮以取戾乎　衛侯享苦成叔¶
成叔傲甯惠子曰古之為享也以觀威儀省禍福今成¶
叔傲其亡乎(苦成叔/郤犫)齊侯將享魯侯孔子曰犧象不出¶
門嘉樂不野合君茍無禮雖美不食　相䑕之刺　賔¶
宜敬於升階(禮且同/於委巷)宴以禮成(賔由/主擇)是崇嘉事(合慎/令儀)楚¶
<pb:KR3k0008_WYG_059-24a>¶
子享郤至為地室而懸焉郤子將登金奏作於下驚而¶
走出(非常所聞/故驚也)宋華定來聘公享之為賦蓼蕭不知又¶
不荅賦(昭子曰必亡宴語之/不懐寵光之不宣)衛孫林父來聘公登亦登¶
(與公/敵禮)孟獻子曰諸侯之㑹寡君未嘗後衛君今吾子不¶
後寡君寡君未知所過孫子無辭亦無悛容穆子曰孫¶
子必亡為臣而君過而不悛亡之本也　公如楚孟僖¶
子相不能相儀(及楚不能/荅郊勞)歌薤露(後漢梁商三月上已/㑹親懿歌極歡酒闌)¶
(罷唱繼以薤露之歌座中皆掩淚周舉宣光/以病不預聞之曰哀樂失節云云秋果商薨)歌驪駒(漢/王)¶
<pb:KR3k0008_WYG_059-24b>¶
(式字翁卿徵為博士旣至諸博士持酒肉勞式博士江/翁心嫉式請歌吹諸生曰歌驪駒客欲去也式曰聞於)¶
(師客歌之主人歌客無庸歸今日諸君為主人日尚早/未可也江翁曰經何以言之王式對之曰出曲禮江翁)¶
(曰何拘曲禮式恥/見辱佯醉後免)　飫儐爾籩豆飲酒之飫(飫私也不/脫履上堂)¶
(謂之飫固非常之事若/議大疑於堂則有飫禮)飫賜(傳曰將賞為之加/膳加膳則飫賜也)國語曰¶
夫王公諸侯之有飫將以講事成章建大德昭大物故¶
立成禮蒸而已(立成/不坐)飫以顯物(示物/備也)宴以合好嵗飫不¶
倦時燕不淫　又曰萇𢎞其不沒乎　周詩曰天之所¶
壊不可支也昔武王克殷作詩以為飫孔詔三貴妃齎¶
<pb:KR3k0008_WYG_059-25a>¶
玉食寶器宴其家(裴寂麟州刺史韋雲起告寂反按訊/無狀帝謂曰朕有天下卿推轂成之)¶
(也容有貳哉所以訊吏欲天下人信公不反/耳詔三貴妃齎玉食寶器宴其家經宿去)弗豫饗宴¶
(王方慶嘗以令朞及大/功喪未葬弗豫饗宴)未嘗居賔位(盧汝弼李克用表/為節度副使太原)¶
(府子亭簡求所署多在毎亭中未/嘗居賔位西向俛首人美其有禮)敖宴私第(封敖為太/常卿始視)¶
(事庭設九部樂敖宴/私第為御史所劾)宴集賢院(張說後宴集賢院故事/官重者先飲說曰吾聞)¶
(儒以道相髙不/以官閥為先後)盡歡(蕭穎士賊圍雍邱脅泗上軍李承/式遣兵往救大宴賔客陳女樂穎)¶
(士曰天子暴露豈臣下盡歡時邪夫投兵不測/乃使觀聽華麗一日思歸誰致其死哉弗納)夜宴娛¶
(李適之遷刑部尚書夜/宴娛晝决事案無留辭)宴曲江(李栖筠故事賜百官宴/曲江教坊倡優雜侍栖)¶
<pb:KR3k0008_WYG_059-25b>¶
(筠以任國風憲獨/不往臺遂以為法)野庖薦嘉魚激澗泛羽觴盛時易徂¶
謝浩思坐飄颺(韋應物/西郊燕)庭中九劒䦨堂上歌吹新(軍中/燕)¶
深巵羽觴(李後主傾盌更為壽深巵/遞酬賔义羽觴無筭酌)雕盤綺食㑹衆客¶
吳歌趙舞香風吹(李白扶風/豪士歌)堂上三千珠履客甕中百¶
斛金陵春(上/)宴酌(韋應物累宵同燕/酌十舎携征騎)喚取佳人舞繡筵¶
(杜甫/詩)魚朝恩修具(郭子儀傳魚朝恩嘗約子儀修具元/載告以軍容將不利公其下衷甲願)¶
(從子儀不聽但以家僮十數往朝恩曰何車騎/之寡告以所聞朝恩曰非公長者得無致疑乎)宦人趨¶
走宴賜(渾瑊帝狩奉天瑊率家人子弟以從朱泚方據/乾陵下瞰城翠翟紅袍左右宦人趨走宴賜拜)¶
<pb:KR3k0008_WYG_059-26a>¶
(舞/)賜宴月池(張後𦙍太宗/賜宴月池)宴賔客列倡優如大府(羅立/言)¶
公以賔宴其鼔駭駭公宴谿堂賔校醉飽(韓文溪/堂詩)開筵¶
交履舄爛漫倒家釀(杯行無留停髙柱送清唱中盤進/橙栗投擲傾脯醬韓愈别竇司直)¶
屬厭及於輿臺(孫逖伯樂川記咠樂周/于卒乘屬猒及於輿臺)以昭饗宴(同上/地主)¶
(致餼以/昭饗宴)方飯他客不召(嚴綬事見/無禮門)小洞庭讌籍(東平太/守蘇源)¶
(明天寶中濮陽魯郡等太守㑹燕于回源亭自回源起/廣洎左拂蠶尾右遶吳山酣讌而歌因命泊小洞庭)¶
(遂作小洞庭/五太守讌籍)置酒張燈促華饌(劉顥宅宿宴/醉歌杜甫)一宴費十¶
萬(代宗朝魚朝恩田神功郭子儀等以㓂難/漸平各致酒於私第一宴費十萬鷄跖集)宴朝堂居¶
<pb:KR3k0008_WYG_059-26b>¶
下坐(宋璟有大節嘗宴朝堂二張列卿三品璟階六品/居下坐易之謟事璟虛位揖曰公第一人何下坐)¶
(璟曰才劣品卑卿謂第一何邪是時朝廷以易之等内/寵不名其官呼易之五郎昌宗六郎鄭善果謂璟曰公)¶
(奈何謂五郎為卿璟曰以官正/當為卿君非其家奴何郎之云)四方朝玉帛(千品㑹裾/簮張說)¶
　　　食祭(十二/)¶
白周禮春官太祝辨九祭一命祭(若禮云君命客/祭而祭之是也)二衍¶
祭(主人延/賔祭)三炮祭(炮讀為包若/兼祭于豆)四周祭(謂殽之序/徧祭之)五振¶
祭六擩祭(振擩亦本同不食者擩則祭之將/食者旣擩必振乃祭也擩而泉反)七絶祭八¶
繚祭九共祭(絶繚亦本同禮多者繚之略者絶之則/祭也共猶授拜王祭食宰夫授祭者也)記¶
<pb:KR3k0008_WYG_059-27a>¶
曰主人延客祭(祭先君子有/食不㤀本也)客不降等則先祭祭食祭¶
所進殽之序徧祭之　若賜之食君命之祭然後祭之¶
唯水漿不祭為巳偞卑(卑巳太也/偞厭之也)𤓰祭上環　魚祭膴¶
(膴大臠謂/刳魚腹也)孔子曰少施氏食我以禮而飽吾祭作而辭¶
曰蔬食不足祭也　餕餘不祭父不祭子夫不祭妻¶
傳曰叔孫穆子食慶封慶封汎祭(謂逺散/不恭也)恩必逮下子¶
道或霑於食餘(禮必有先神理/詎歆於餕祭)旣比慶封之汎(難許少/施之禮)¶
孔肥濃(楊仲昌宗廟加籩豆議明君人者有國奉先/敬神嚴享豈肥濃以為上將儉約以表誠)褻¶
<pb:KR3k0008_WYG_059-27b>¶
味(又曰薦肥濃/則褻味有登)薦新於諸陵(其物五十有六品始將進/御所司必先以送太常與)¶
(尚食滋味薦之/如宗廟禮志)鉶俎籩豆(簠簋尊壘之實皆周時饌也/其用通燕享賔客而周公與)¶
(毛血元酒同薦於先祖晉盧諶家祭禮所薦皆晉時常/食不純用古此聖賢變文而通其情也然當時飲食不)¶
(可闕於祭明矣國家清廟時禮饌具設周制也古物存/焉園寢上食時膳備列漢法也他珍極馬職貢來祭致)¶
(逺物也有新必薦順時令也苑園躬稼所以/收蒐狩親中莫不薦而後食盡誠敬也崔沔)諸珍羞鮮¶
物(第敕有司悉使著於令因宜而薦/不必加豆籩豆以為嗛也同上)¶
　　　鄉飲酒(十三/)¶
白飲以序賔獻酬無失(鄉唯尚齒/長幼有倫)旣崇嘉事(必慎/令儀)鄉飲¶
<pb:KR3k0008_WYG_059-28a>¶
酒之義主人拜迎賔於庠門之外入三揖而后升所以¶
致尊讓也盥水揚觶所以致㓗也拜至拜洗拜受拜送¶
所以致敬也尊讓㓗敬者君子所以相接也賔主象天¶
地介僎象陰陽也三賔象三光也讓之三也象月之三¶
日而成魄也四靣之坐象四時也鄕飲酒之禮六十者¶
坐五十者立侍所以明尊也六十者三豆八十者五豆¶
九十者六豆所以養老也人知尊長養老而後乃能出¶
入孝悌而後教成教成然後國可安也孔子曰吾觀於¶
<pb:KR3k0008_WYG_059-28b>¶
鄉而知王道之易易也(鄉鄉飲酒也易/易教化之本也)鄉飲酒之禮所¶
以明長幼之序也立賔以象天立主以象地主人拜賔¶
貴賤之義别矣獻酬辭讓之節繁(繁盛/也)坐祭立飲不酢¶
而降隆殺之義辨矣貴賤明隆殺辨和樂而不流悌長¶
而無遺安宴而不亂此五者足以正身安國矣　修之¶
於鄉其德乃長(老/子)鄉人飲酒杖者出斯出矣　始出門¶
以見賔(再拜/而進)及至階而展禮(三讓/以升)以陽禮教讓則人不¶
争(陽禮鄉射飲/酒之禮周禮)鄉飲酒之禮廢則長㓜之序失而争鬬¶
<pb:KR3k0008_WYG_059-29a>¶
之獄繁矣　禮曰凡飲養陽氣也　儀禮鄉飲酒禮主¶
人就先生而謀賔介主人戒賔賔拜辱主人速賔(速召/也)¶
明日賔服鄉服拜賜(拜賜謝恩惠鄉服胙曰/與鄉大夫飲之朝服也)記曰其牲¶
狗(狗取/擇人)烹于堂東北(祖陽氣/所始也)俎由西階升(烹狗載/之俎也)天地¶
嚴凝之氣始於西南而盛於西北天地之尊嚴義氣也¶
天地温厚之氣始於東北而盛於東南此天地之盛德¶
仁氣也主人尊賔故坐賔於西北而坐介於西南以輔¶
賔賔者接人以義故坐西北(二賔未成/主人之禮)主人者接人以¶
<pb:KR3k0008_WYG_059-29b>¶
仁以德厚者也故坐於東南而坐僎於東北以輔主人¶
也(以其仕/在官也)非專飲食先禮後財則民作敬讓而民不争¶
　鄉飲酒之禮朝不廢朝(旣朝/乃飲)暮不廢夕(旣夕/而罷)十月滌¶
場朋酒斯饗(詩/)奏行鄉飲酒禮(後漢伏湛造次/必修文德云云)爵以上¶
尊(式遵/用酒)饗斯用酒(是法/豳詩)將休老以勞農(則合歡/而序齒)三命不¶
齒(不齒在父/母之列)五十六十分坐立之儀(東北西南辨/介僎之位)禮曰¶
主人速賔及介而衆賔自從之至于門外拜賔及介而¶
衆賔自入貴賤之義别矣三揖至階三讓以賔升拜至¶
<pb:KR3k0008_WYG_059-30a>¶
獻酬辭讓之節繁及介省矣至于衆賔升受爵坐祭立¶
飲不酢而隆殺之義辨矣孔季冬行鄉飲酒禮(百官志/縣令每)¶
(嵗季冬行/鄉飲酒禮)登歌降飲(李栖筠為常州刺史為鄉飲/酒禮登歌降飲人人知勸)請州¶
縣貢士作鄉飲酒禮(五代李愚守左僕射是時兵革方/興天下多事而愚為相請州縣貢)¶
(士作鄉飲酒禮時/以其迂闊不用)鄉飲酒之禮皆刺史為主人(先召鄉/致仕有)¶
(德者謀之賢者為賔其次為介又其次為衆/賔與之行禮而賔興之唐禮樂志鄉飲酒)主人曰吾¶
子學優行髙應兹觀國(某日展禮請吾子臨之賔曰某/固陋恐辱命敢辭主人曰某謀)¶
(於父師莫若吾子賢敢固以請/賔曰夫子申命之某敢不敬須)質明設賔席於楹間(近/北)¶
<pb:KR3k0008_WYG_059-30b>¶
(南向主人席於阼階上西向介席於西階上東向衆賔/席三於賔席之西南向衆賔席於西階西南東靣北上)¶
(設兩壺於賔席之東少北𤣥酒在西加勺羃置/篚於壺南東肆實以爵觶設賛者位於東階)贊者薦¶
脯醢於賔前設折俎賔跪取脯擩於醢又薦脯醢設折¶
爼於主人主人與賔一揖一讓升(賔介衆賔序升工四/人先以瑟後二歌工)¶
(持瑟升自階就位坐工鼔鹿鳴卒歌笙入立於堂下北/靣奏南陔乃間歌歌南有嘉魚笙崇邱乃合樂周南關)¶
(雎召南/鵲巢)季冬之月正齒位(則縣令為主人鄉之老人年/六十以上有德望者一人為)¶
(賔次一人為介乂其次為三賔又其次為衆賔年六十/者三豆七十者四豆八十者五豆九十者及主人皆六)¶
(豆賔至燕飲則司正北靣請賔坐賔主各就席立司正/適篚跪取觶興賔之進立于楹間北靣乃揚觶而戒之)¶
<pb:KR3k0008_WYG_059-31a>¶
(以忠孝之本賔/主以下皆再拜)貞觀六年詔天下行鄉飲酒(太宗/本紀)六年¶
之詔(詔曰比年豐稔閭里無事乃有惰業之人不顧家/産朋遊無度酣宴是耽敗危身德咸由於此自非)¶
(澄源正本何以革兹敝俗可先録鄉飲酒禮一卷頒示/天下每年令州縣長官親率長㓜依禮行之庶乎時議)¶
(亷恥人知敬讓/通典鄉飲酒)開元十八年(宣州刺史裴耀卿上䟽曰/州牧縣宰所主者宣揚禮)¶
(樂典䇿經籍所教者返古還淳上奉君親下安鄉族外/州逺郡俗習未知徒聞禮樂之名不知禮樂之實竊見)¶
(以鄉飲酒禮頒行於天下比來唯貢舉之日略用其儀/閭里之間未通其事臣在州之日率當州所管一一與)¶
(父老百姓勸遵行禮奏樂歌至白華華黍南陔由庚等/章言孝子養親及物遂性之義或有泣者則人心有感)¶
(不可盡誣但以州縣久絶雅聲不識古樂伏計太常具/有樂器久備和聲請令天下三五十大州簡有性識人)¶
<pb:KR3k0008_WYG_059-31b>¶
(於太常調習雅聲仍付笙竽琴瑟之類各三兩事令比/州轉次造習毎年各備禮儀准令式行稍加勸奬以示)¶
(風俗/同上)¶
　¶
　¶
　¶
　¶
　¶
　白孔六帖卷五十九¶
