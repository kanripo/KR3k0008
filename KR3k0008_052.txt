# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.002692
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷五十二
<pb:KR3k0008_WYG_052-1a>¶
欽定四庫全書¶
　白孔六帖卷五十二　　唐　白居易　原本¶
　　　　　　　　　　　宋　孔　傳　續撰¶
　　訓練(一/)　　　　　　禁暴(二/)¶
　　用刑(三/)　　　　　　示必死(四/)¶
　　戰死(五/)　　　　　　行恵(六/)¶
　　不撫士(七/)　　　　　示信(八/)¶
　　有禮(九/)　　　　　　軍整(十/)¶
<pb:KR3k0008_WYG_052-1b>¶
　　謀畧(十一/)　　　　　料敵(十二/)¶
　　　訓練(一/)　(理兵附/)¶
白鋭敏(精/勇)簡練(孟秋天子命將帥選士勵兵簡練傑/俊専任有功以征不義詰誅暴慢)鋭師¶
　訓必勝之衆(練賈勇/之夫)士有陷堅之鋭訓旅觀兵　振鐸¶
(號令/也)戒爾車乗　厲兵(秣/馬)繕甲(治/兵)訓卒(利/兵)鬭志(鬭/心)卒乗輯¶
睦　蒐乗(補/卒)脩我甲兵　簡兵(蒐/乗)陳師鞠旅　振旅闐闐¶
　不教民戰是謂棄之　御一心之衆(舉百勝/之師)戮力　三¶
年而治兵以數軍實　訓熊羆之旅　修我戈矛　我武¶
<pb:KR3k0008_WYG_052-2a>¶
惟揚　鞭七人貫三人耳(子玉治/兵於蒍)不戮一人(子文/治兵)秋大閱¶
簡車馬　講武　講事(皆為/農隙)然令未申嚴(師非/訓練)既無訓卒¶
(何以/成功)率素厲以行必無勇也驅白徒而戰是謂棄之(素勵/空猛)¶
(非勇也白徒不/習訓之師也)行孫武之法(治子文/之兵)簡其兵器(周/禮)周禮大¶
司馬仲春教振旅辨鼓鐸之用以教坐作進退疾徐疏數¶
之節(皆戰/法)遂以蒐田仲夏教茇舍如振旅辨名號之用¶
遂以苖田仲秋教治兵辨旗物之用遂以獮田仲冬大閱¶
修戰法遂以狩田　王孫賈治軍旅　申嚴　季冬命將¶
<pb:KR3k0008_WYG_052-2b>¶
帥講武習射御角力乃教田獵以習五戎班馬政命僕夫¶
七騶咸駕載旌旐授車以級整設于屏外司徒搢扑北面¶
以誓之(誓衆以/軍法)天子乃厲飾執弓挟矢以獵(厲飾謂衣戎/服也月令)¶
有發則命大司徒教士以車甲(發發軍/也禮)明耻(教/戰)將整堂堂¶
之陣(必訓赳/赳之夫)訓戎(教/戰)載纉武功(纉繼/也)晉作被廬之蒐楚自¶
克庸以來無日不討軍實而申儆之(傳/)出曰治兵入曰振¶
旅(公羊/傳)三時務農一時講武(一時/冬也)故征則有威守則有材¶
(國語虢/文公曰)管仲寄軍政(具軍/政門)連率比年簡車(十國為連/連有率)卒¶
<pb:KR3k0008_WYG_052-3a>¶
正三年簡徒(三十國為率/率有正牧)羣牧五載大簡車徒(三百國/為州州)¶
(有/牧)斬牲(郊禮畢始揚威武斬牲以薦太常令謁者一人/載以䕶車馳送陵廟還宫遣齎束帛賜文武肄)¶
(兵習戰之儀斬牲/之禮名曰貙劉)建而不斾(傳曰晉治兵甲車四千乗/建而不斾壬申斾之諸侯)¶
(畏之注將戰則/斾不戰則不斾)鬭場(後漢咸和中詔内外軍戲/兵於南郊之場名曰鬭場)孔舉動¶
安重(來瑱能撫訓七舉/動安重賊不能侵)校旗(郝廷玉曰王善御軍賞當/功罰適過每校旗不如令)¶
(者輒斬人皆自效而赴蹈馳突心/破膽裂自臨淮歿無復校旗事)閱武力(顧少連為東/都留守閱武)¶
(力利鎧仗/號良吏)郭子儀奏曰(願陛下付臣以訓兵禦侮/則中興之功日月可冀)講兵¶
與諸鎮抗(王處存徙節度河中歳時講/兵與諸鎮抗無能侵軋者)突厥序杜牧曰¶
<pb:KR3k0008_WYG_052-3b>¶
(天下無事時大臣偷處榮逸戰士離落兵甲鈍弊車馬/刓弱天下雜然盜發則疾驅以戰是謂宿敗之師此不)¶
(蒐練之過/其敗一也)其訓勉士卒必流涕(屈突通其訓勉士卒必/流涕故力雖窮而人尚)¶
(為之/感奮)選徒練旅(有衆孔武栁宗/元興州江運記)號令齊一(贊皇一品集/牛僧孺等公)¶
(卿集議自古所云烏合之衆皆謂臨時召募未經訓習/如韓信驅市人而戰即是烏合陳許淄青等兵並是節)¶
(制等師久經戰伐但令一處指揮/自然號令齊一固不可謂之烏合)料擇伏瘴舊獠與州¶
兵之任戰者(李徳裕徙劒南節度使料擇伏瘴舊獠與/州兵之任戰者廢遣儜耄十三四士無敢)¶
(怨又請甲人於安定弓人河中弩人浙西由是蜀之器/械皆犀鋭率户二百取一人使習戰貸勿事緩則農急)¶
(則戰謂之/雄邊子弟)已未講武於繁臺(梁開平/元年)訓練强兵動鬼神¶
<pb:KR3k0008_WYG_052-4a>¶
(杜甫寄/章侍御)教練羽林兒(同/上)獨任崇文(髙崇文為長武城使/劉闢阻兵朝議討伐)¶
(宰臣杜黄裳以為獨任崇文可以成功宿將専征者甚/衆人人自謂當選及詔出大驚崇文在長武城練卒五)¶
(千常若寇至及是中使至長武夘時宣命而辰/時出師五千器用無闕者八大戰皆大㨗舊史)選將練¶
兵甚有法(五代梁臣朱珍太祖初鎮宣武珍為太祖選/將練兵甚有法太祖得諸將所募兵及佗降)¶
(兵皆以/屬珍)府兵其能騎而射者為越騎(其餘為步兵武騎/排䂎手步射每歳)¶
(季冬折衝都尉率五校兵馬之/在府者置左右二校尉兵志)¶
　　　禁暴(二/)¶
白兵猶火也不戢將自焚　整旅　將何以戰　黷武¶
<pb:KR3k0008_WYG_052-4b>¶
　吳侵陳斬祀殺厲謂之殺厲之師(厲病也/祀神屋)武有七徳¶
(禁暴/戢兵)暴而不戢安得定功　上武糾暴(糾察也/周禮)軍禁¶
師禁　申嚴號令(月/令)凡執禁以齊衆　知防　掠人黷¶
武　茍不戢兵(何以為將/何以制敵)吳師斬祀(見/上)羊祜反禾曹公¶
敗麥(俱見/上注)師必有名(莫先/率義)如或不能戢兵(則將焉/用彼將)責帥¶
(能/軍)當陳之隧　井堙　木刋　將求衆整(必在/令行)整烏合¶
之衆(必在/有威)訓鷹揚之師(豈宜/不戢)整軍而經武孔列卒斷首¶
置槊上(段秀實郭晞屯邠州士放縱不法白孝徳為節/度使不敢劾俄而晞士十七人入市取酒刺酒)¶
<pb:KR3k0008_WYG_052-5a>¶
(翁壊釀器秀實列卒取之/斷首置槊上植市門外)禁止暴兵(獨孤及上疏陛下/宜禁止暴兵節用)¶
(愛/人)折逆旅匕箸(髙崇文過興元士有折/逆旅匕箸者即斬以徇)衞士等共擊之¶
(突利子賀邏鶻帝幸九成宫突利弟結社率以郎將宿/衞陰結種人謀反刼賀邏鶻北還謂其黨曰我聞晉王)¶
(丁夜得辟仗出我乗間突進可犯行在是夕大風㝠王/不出結社率恐謀漏即射中營譟而殺人衞士等共擊)¶
(之乃走殺廐人盜馬欲度渭徼邏/擒斬之赦賀邏鶻投嶺外突厥)訖無犯者(藩鎮李載/義始回鶻)¶
(使者歳入朝所過暴慢吏不敢呵禁但嚴兵自守虜狃/習益謷悍至鞭候人剽突市區時大酋李暢者曉華人)¶
(語尤凶黠既就館横須索抶疻郵人載義召暢語曰可/汗以舅甥故使將軍朝貢誼不容將軍暴也天子厚饔)¶
(餼以禮客有不謹吏皆論死若將軍所部不戢而敓攘/自如我必殺所犯者將軍其少戒因悉罷所防兵以兩)¶
<pb:KR3k0008_WYG_052-5b>¶
(卒䕶闔暢嚴憚/之訖無犯者)禁暴安人為將臣之良(李抱玉在鎮十/餘年雖無破虜)¶
(功而禁暴安人/為將臣之良)殺賊取功(劉崇望玉山都將楊守信反/夜陳兵闕下帝列兵延喜門)¶
(命崇望守度支庫黎旦含光門未開禁卒左右植立將/大掠長安中俄聞傳呼宰相來者門闢崇望駐馬勞曰)¶
(上自將在中營公等禁軍也不帝前殺賊取功而茍欲/剽掠成惡名乎士皆唯唯至長樂門賊望兵至乃遁去)¶
(軍中咸呼萬歳是日/京師不亂繄其力)¶
　　　用刑(三/)¶
白軍旅之事叛而不討(何以/示威)訓必勝之師(罪非/無赦)勵陷堅¶
之卒(令在/惟行)猛以濟寛　威克厥愛戎昭果毅易之戮也¶
<pb:KR3k0008_WYG_052-6a>¶
　整軍而經武　師出以律否臧凶(易/)刑者戰之器也¶
(申叔/時云)師衆以順為武軍士有死無犯為敬(魏絳/曰)揚干亂¶
行魏絳甪鉞(戮其/僕也)臣干旗鼓(犯令/也)三罪而人服(晉文/公)士¶
唯聞將軍之令(亞夫軍/細栁)師以嚴終(功用/威克)屬在戎行(貞其/師律)¶
鞭七貫三雖爽理兵之體(罰一勸百宜/宣用鉞之威)有令必行(無瑕/可戮)¶
立武知禁守文經武　戮其犯命者(周/禮)又察軍慝(慝陰/姦也)¶
軍刑(周/禮)不用命戮于社(書/)軍禁(周/禮)師執禁以齊衆不赦¶
過(禮/)大為防而猶踰(小不忍/而恐亂)若施用刑之威(恐貽責/帥之恥)明¶
<pb:KR3k0008_WYG_052-6b>¶
恥(教/戰)撓孫吳之法　仁而武(無能/違也)愛克厥威　齊之以¶
法訓鷹揚之師(令宜/先定)整烏合之衆(刑在/必行)率職用威(齊人/以法)¶
敗軍責帥　受棨既等於秦彭(用鉞何殊/於魏絳)用法(伏/辜)魏絳¶
戮揚干之僕　陸遜髠孫松之吏(見上/注)孔斬千二百人¶
(曹華擢横海軍節度副使時朝廷披鄆為三鎮其明年/兖海軍亂殺觀察使王遂詔華往代視事三日合軍大)¶
(饗慕甲士于廡酒中令曰天子以鄆人參别而戍有轉/從勞欲厚賞之請鄆人右州人左既而出州兵乃闔門)¶
(大言天子有命誅殺帥者甲起于幕環之凡斬千二百/人血流殷渠赤氛冐門髙丈餘海沂之人重足屏息)¶
鞭背(周墀拜義成節度使宿將暴謷不/循令者墀命鞭其背一軍大治)殺人流血(李希/烈資)¶
<pb:KR3k0008_WYG_052-7a>¶
(慘害臨戰陣殺人流血/於前而飲食自若也)驅人填壍(乗襄城之㨗進攻汴/州入之運土木治道)¶
(怒不如程驅人/填壍號濕梢)斬崔衆以徇軍(光弼以景城河間兵五/千入太原前此節度使)¶
(王承業政弛謬侍御史崔衆主兵太原每侮狎承業光/弼素不平及是詔衆以兵付光弼衆素狂易見光弼長)¶
(揖不即付兵光弼怒收繫之㑹使者至拜衆御史中丞/光弼曰衆有罪已前繫今但斬侍御史若使者宣詔亦)¶
(斬中丞使者内詔不敢出/乃斬衆以徇威震三軍)繁臺之誅(五代杜重威初契/丹留燕兵千五百)¶
(人在京師髙祖入自太原入告者言其將反髙祖悉誅/於繁臺其亡者犇于鄴燕將張璉先以兵二千在鄴聞)¶
(燕兵見殺乃勸重威固守髙祖已殺燕兵悔之數遣人/招璉等璉登城呼曰繁臺之誅燕兵何罪既無生理請)¶
(以死守重威食/盡屑麴而食)朝鼎夕砧(蘇頲今吐蕃遣渠領干犯國/令軍吏一不勝而陛下屈至)¶
<pb:KR3k0008_WYG_052-7b>¶
(尊為之敵雖朝鼎夕/砧猶未足以夸四夷)臨賊境而害主將(李國貞死以郭/子儀代之及子)¶
(儀至王振自謂且見徳子儀怒曰汝臨賊境而害/主將賊若乗虚是無絳奕又欲為功乎即斬以徇)¶
　　　示必死(四/)¶
白背水(韓信為背水/陣下井陘)焚舟(傳孟明伐晉濟河焚舟/注示必死不復渡也)塞井¶
夷竈(皆示/必死)歌虞殯具唅玉(吳伐齊齊公孫夏命其徒歌/虞殯陳子行命其徒具唅玉)¶
(皆示/必死)率先士卒　整無敵之旅(勵必死/之夫)其可敵乎(誰能/禦之)¶
躬擐甲胄(親授/矢石)莫有死志　使三軍之士視死如歸(李/陵)¶
湛舟　破釡甑燒廬舍(項羽伐秦渡河乃破釡甑燒廬/舍持三日粮示必死無還心於)¶
<pb:KR3k0008_WYG_052-8a>¶
(是大破/秦軍)臨難毋茍免(禮/)死志　統率先之卒(誓以/忘身)握尚¶
右之兵(示其/必死)白刃可蹈　袵金革死而不厭(袵席/也)孔鬭¶
死有名(荔非元禮光弼守河陽周摯攻北城出戰摯軍/小却元禮以敵堅未可以馳還軍示弱怠其意)¶
(光弼怒使召元禮欲按軍法答曰方戰不及往顧麾下/曰鬭死有名無庸受戮乃下馬持刀瞋目直前鋭士堵)¶
(而進左右奮擊一當/數人斬賊數百首)内刀於鞾(李光弼為天下兵馬副/元帥將戰内刀於鞾曰)¶
(戰危事吾位三公不可辱于賊萬有一不㨗當/自刎以謝天子及思明奔西河拜舞三軍感動)許以死¶
(又史思明將李日越請降雍希顥與俱至光弼厚待之/表授特進兼金吾大將軍髙暉聞亦降或問公降二將)¶
(何易也光弼曰思明再敗恨不得野戰聞我野次彼固/易之命將來襲必許以死希顥無名不足以為功日越)¶
<pb:KR3k0008_WYG_052-8b>¶
(懼死不降何待髙暉材出日越之/右降者見遇貳者得不思奮乎)效死秋(張説為天平/軍大使朔方)¶
(大使王晙誅河曲降羌阿布思也九姓同羅拔野固等/皆疑懼説持節從輕騎二十直詣其部宿帳下召見酋)¶
(豪慰安之副使李憲以羌難信不宜涉不測説報曰吾/肉非黄羊不畏其食血非野馬不畏其刺士當見危致)¶
(命亦吾效死秋也/由是九姓遂安)蹈萬死取一生(李嗣業廣平王收長/安嗣業統前軍陣于)¶
(香積祠北賊酋李歸仁擁精騎薄戰王師注矢逐之走/未及營賊大出掩追騎還蹂王師於是亂不能陣嗣業)¶
(謂子儀曰今日不蹈萬死取一生則軍無類矣即袒持/長刀大呼出陣前殺數十人陣復整步卒二千以陌刀)¶
(長柯斧堵進所向無前歸仁匿兵營左覘軍勢王分回/紇鋭兵擊其伏嗣業岀賊背合攻之自日中至昃斬首)¶
(六萬級填澗壑死幾/半賊東走遂平長安)不介胄而馳(來濟突厥入寇濟總/兵拒之謂其衆曰吾)¶
<pb:KR3k0008_WYG_052-9a>¶
(嘗絓刑罔蒙赦死今當以身/塞責遂不介胄而馳賊沒焉)¶
　　　戰死(五/)¶
白以死繼之　死寇　視死如歸　袵金革死而不厭¶
　死衞國家　吾未獲死所(狼瞫/曰)喪歸(灌孟戰死軍法/父子俱從軍有)¶
(死事得與喪歸灌夫不肯/歸願取吳將報父讐也)為轊歸(髙詔從軍死者為轊/歸其縣給衣衾葬具)¶
(祠以少牢/長吏視葬)刻木葬(曹公領兖州牧擊黄巾鮑信戰死購/求信喪不獲乃刻木為信祭而葬之)¶
襄老死於邲不獲屍(傳/)義貫幽魂(徳光/往業)孔房𤣥齡上疏¶
曰(陛下先決死罪必三覆五奏進疏食停音樂以人命/之重為感慟也今士無一罪驅之行陣之間委之鋒)¶
<pb:KR3k0008_WYG_052-9b>¶
(鏑之下使肝腦塗地老父孤子寡妻慈母望轊車抱枯/骨摧心掩泣其所以變動陰陽傷害和氣實天下之痛)¶
(也/)士死麻葦(房琯敗士/死麻葦)兄弟死於陣子姓沒於軍(僕固/懐恩)¶
(上書陳情曰先帝委臣以兵誓雪國讐攻城野戰身死/士卒兄弟死於陣子姓沒於軍九族之内十不一在而)¶
(存者瘡/痍滿身)露胔蔽野(李光弼傳安禄山反自顔杲卿死郡/為戰區露胔蔽野光弼酹而哭之)¶
被髪呼天血流出眥(懐光反是夕奪二軍恵元建徽走/奉天懐光遣將冉宗馳騎追及於)¶
(好畤恵元被髪呼天血流出/眥袒裼戰而死陽恵元傳)力戰而死(五代王清杜重/威遣與宋彦筠)¶
(俱前清與羌戰敗之奪其橋是時重威已有貳志猶豫/不肯進彦筠亦退走清曰吾獨死於此矣因力戰而死)¶
歿于陣(五代史彦超周兵伐漢太原契丹救漢出忻代/世宗遣符彦卿拒之以彦超為先鋒戰忻口彦)¶
<pb:KR3k0008_WYG_052-10a>¶
(超勇憤俱發左右馳擊解而復合者數四遂歿于陣是/時世宗敗漢髙平乗勝而進圍城之役諸將議不一故)¶
(久無成功世宗欲解去而/未訣聞彦超戰死遽班師)死戰猶足報國(五代皇甫遇/羌兵與遇戰)¶
(自午至未解而復合益出生兵勢甚盛遇戒慕容彦超/曰今日之勢戰與走爾戰尚或生走則死也等死死戰)¶
(猶足報國張從恩與諸將恠遇視羌無報皆謂遇已陷/于羌矣已而有馳騎報遇被圍安審琦率兵將赴之)¶
士戰歿者皆遣使弔祭(劉仁軌先是貞觀永徽中士戰/歿者皆遣使弔祭或以贈官推)¶
(授子弟顯慶後討伐恩賞殆絶仁/軌具論其弊請加慰賚以鼓士心)士有戰死以其妻殉¶
(杜伏威士有戰死以其妻/殉故人自奮戰無完敵)王清從杜重威軍中渡橋南¶
羌軍其北以相拒(五代/史)¶
<pb:KR3k0008_WYG_052-10b>¶
　　　行恵(六/)¶
白勤恤其人　與之勞逸　熟食者分而後食(吳闔廬/在軍云)¶
(云/)君子不重傷慈愛戰所畜也(士蒍/曰)挾纊(楚子伐蕭師/人多寒王循)¶
(三軍撫而勉之三/軍之士皆如挾纊)徳以施恵戰所由克(申叔/時曰)愛克厥威¶
允罔功(書/)恩加挾纊(念師人/之多寒)恵表投醪(感戰士/之俱醉)置金廡¶
下(史記吳楚反上拜竇嬰為大將軍賜金千斤嬰陳/於廡下將士過者令裁取為用裁酌也封魏其侯)外¶
國懐恩(後漢耿秉字伯初為征西將軍單于/懐恩及聞卒舉國發哀刺面流血)小人懐恵¶
　小恵未徧(曹劌/曰)恵則足以使人　施恵(禮/)立已推誠¶
<pb:KR3k0008_WYG_052-11a>¶
　示人以恵　大事在戎(是重握/兵之要)小人懐恵(必資挾/纊之恩)御¶
衆在寛(使人/由恵)觴酒豆肉未嘗不分(國語越王勾踐將伐/吳謂申包胥曰在孤)¶
(側者觴酒豆肉未嘗不分國中疾者/吾問之死者吾葬之長其孤問其老)記曰宋陽門之介¶
夫死司城子罕哭之哀晉人之覘宋者反報於晉侯曰¶
宋不可伐子曰善覘國乎　其所嘗者卒乗與焉(闔/廬)衞¶
士請留報徳(漢盖寛饒次公為衞司馬躬撫士卒視其/飲食居處撫循疾病致醫藥及歳終交代)¶
(衞士數千人叩頭願自留一/年報寛饒厚徳宣帝嘉之)士卒不盡飲不近水不盡¶
餐不嘗食(李廣得賞賜分麾下見/水云云士樂為用也)吮卒疽(史吳起為將/士卒最下者)¶
<pb:KR3k0008_WYG_052-11b>¶
(同衣食卧不設席行不騎乗親裹贏粮與士卒分勞卒/有病疽者起為吮之其母哭曰往年吳公吮其父父戰)¶
(不旋踵而死於敵今又/吮此子妾不知死所矣)分賜縑(後漢董卓字仲頴得賜/縑悉分吏兵曰無者則)¶
(已有者/則士)裹創(後漢段頴愛士卒手與裹創/行軍未嘗蓐寢與士同勞苦)分賜絹與亡¶
者家(魏志孫禮為揚州刺史與吳全琮戰賊退詔賜絹/七百匹禮為死者設祭哀臨以絹付亡者家無自)¶
(入已/者)壊帳為士襦袴(晉謝尚字仁祖為厯陽守始到官/郡以布三十匹為尚造烏布帳尚)¶
(壊之以為/軍士襦袴)載稻與脂(國語勾踐命當室者死三年釋政/支子死三月釋政親載稻與脂於)¶
(舟以行國之孺子㳺者無不餔也無不歠/也必問其名非身種夫人織則不衣食也)魯昭公伐季¶
氏子家子曰政自之出久矣隠民多取食為之徒者衆¶
<pb:KR3k0008_WYG_052-12a>¶
矣(傳/)脱衣歛(後漢王霸字元伯善撫/士卒死者脱衣斂之)聞持更聲苦(劉𢎞/為荆)¶
(州嘗夜起聞城上持更者歎聲甚苦呼省之年/過六十羸痩無襦𢎞謫主者仍給韋袍複㡌也)孔民知¶
有生之樂(裴度初元濟禁偶語於道夜不然燭酒食相/饋遺者以軍法論度視事下令唯盜賊鬭死)¶
(抵法餘一蠲除往來不限/晝夜民始知有生之樂)與下同苦(李晟收復京師時/輸縑不屬盛夏士)¶
(有衣裘者晟能/與下同其苦)視其資粮存問家室(李勉遣戍兵常視/其資粮存問家室)¶
(故能得/人死力)士卒病親存問所欲(劉澭拜春州刺史屯普潤/軍中不設音樂士卒病親)¶
(存問所欲不/幸死哭之)婚嫁皆厚資(韋臯善拊士至雖婚嫁皆厚/資之壻給錦衣女給銀塗衣)¶
(賜各萬錢死/喪者稱是)賊降輒聽其便(李愬為隨唐鄧節度使愬/推誠待士故能張其卑弱)¶
<pb:KR3k0008_WYG_052-12b>¶
(而用之賊來降輒聽其便或父母與孤未葬者給粟帛/遣還勞之曰而亦王人也無棄親戚衆願為愬死故山)¶
(川險易與賊情/偽一能曉之)身居㦸户踰月(任迪簡為節度使代張/茂昭承茂昭奢縱後公)¶
(私屈乏欲饗士無所給至與下同糲食身居/㦸户踰月軍中感其公請安卧内迪簡乃許)得士心(烏/重)¶
(嗣以耆將兼節度滄景出行伍善撫士與下同甘苦蔡/將李端降重嗣蔡人執其妻殺之妻呼曰善事烏僕射)¶
(得士心大/抵如此)下樂為用(李光顔善撫士/其下樂為用)金帛散士卒(李勣/戰勝)¶
(得金帛盡散之/士卒無私財)安足麤淡與天下共勞苦(殷侑拜義昌/節度使單身)¶
(之官安足麤淡與天下/共勞苦以仁恵為治)安邊不生事(王忠嗣徙河東節/度使忠嗣本負勇)¶
(敢及為將乃能持重安邉不生事嘗曰平世/為將撫衆而已吾不欲竭中國力以幸功名)司空李勣¶
<pb:KR3k0008_WYG_052-13a>¶
每㑹將兵在軍(識其臧否聞人片善扼腕而從事㨗之/日多推功於下前後在軍所得金帛皆)¶
(散之將士以是人皆為用所向多克㨗/及薨哭之或有嘔血者通典兵五撫士)衞兵數逃請聽¶
納室(裴矩煬帝幸江都宫是時衞兵數逃去帝憂之以/問矩矩曰今乗輿淹狩已二年諸驍果皆無家人)¶
(無匹合則不久安臣請皆聽納室帝笑曰公定多智因/詔矩盡召江都女子孀家恣將士所欲即配之人情翕)¶
(然相悦曰裴公恵也宇文化及亂/衆刼矩賊皆曰裴黄門無豫也)士皆感慰(盧坦吳少/誠之誅詔)¶
(以兵二千屯安州坦每朔望使人問其父母/妻子視疾病醫藥故士皆感慰無逃還者)厚給(栁公/綽徙)¶
(鄂岳觀察使時方討吳元濟詔發鄂岳卒五千𨽻/安州軍出公綽數省問其家疾病生死厚給之)朝廷¶
賜與悉分士伍(石雄為晉絳行營諸軍副使雄臨財亷/每朝廷賜與輒置軍門自取一匹縑餘)¶
<pb:KR3k0008_WYG_052-13b>¶
(悉分士伍由是/衆感發無不奮)先冬頒衣絮(錢徽樊澤署掌書記蔡賊/方熾澤多募武士于軍澤)¶
(卒士頗希賞周澈主留事重擅發軍廥不敢給/時大雨雪士寒凍徽先冬頒衣絮士乃大悦)傷夷病¶
疾親為營䕶(李愬士傷夷病/疾親為營䕶)戰得金寶盡散(李宻戰得/金寶盡散)¶
(之繇是/人為用)裂帷幄以衣士卒(吳巒守貝州善撫士卒㑹天/大寒裂其帷幄以衣士卒士)¶
(卒皆愛之/五代史)路人送者皆號泣(五代牛存節為潞州都指/揮使太祖召存節為將法)¶
(令嚴整而/善得士心)除去苛暴昭宣恵和(元稹鎮州制田𢎞正首/除去苛暴昭宣恵和愛)¶
(人如身養士如子拊循教訓必以忠孝為先是以魏之/師徒一年而知恩二年而知禮三年而知讓相與於道)¶
(矣/)開心待人(南霽雲至睢陽與張巡計事退謂人曰/張公開心待人真吾所事也遂留巡所)葬¶
<pb:KR3k0008_WYG_052-14a>¶
戰死之骨增以延賞(憐刃傷之肌荐其廪/給栁文賀平淄青狀)與士卒同甘¶
苦(五代王廷𦙍為人驍勇自/為軍校能與士卒同甘苦)亡卒多賴以全活(五代王/敬蕘梁)¶
(兵攻吳龎師古死清口敗兵亡歸過頴大雪士卒饑凍/敬蕘乃㳂淮積薪為燎為作糜粥餔之亡卒多賴以全)¶
(活/)¶
　　　不撫士(七/)¶
白毋閉門不納(楚子反攻秦士卒分菽糧而食將/軍芻豢黍稷戰敗毋閉門不納)佩玉¶
蘂兮余無所繫之(吳申叔儀乞糧於/公孫有山氏云云)㫖酒一盞兮予與¶
褐之人睨之(睨邪視也言已與被褐之人同得視/之不得飲傳言吳王夫差不恤士也)衞懿¶
<pb:KR3k0008_WYG_052-14b>¶
公好鶴鶴有乗軒者將戰國人授甲皆曰使鶴鶴實有¶
禄位予焉能戰(傳/)躢鞠(漢嫖姚將軍霍去病少貴不省/士其從軍上遣大官齎數十乗)¶
(而士有饑色其在塞外卒乏粮不能自振去病尚/穿城躢鞠注穿地作鞠室為之實以毛蹙蹋而戲)謂將¶
為卒(晉謝萬受任北征常以嘯詠自髙未嘗撫衆兄安/謂曰諸將宜數接對以悦其心乃集諸將以如意)¶
(指四座云諸將皆/勁卒也將益恨之)將不省兵(晁錯/云)闗侯善待卒而驕士¶
大夫張飛愛敬君子不恤小人(蜀/志)乞襦不與(晉宣帝仲/達兵士寒)¶
(凍乞襦帝不與或曰王府故襦可以/賜之帝曰襦者官物人臣無私施)孔餉道乏(韋待價/拜安息)¶
(道行軍大總管天大寒待價不善/撫御師人多死餉道乏乃旋師)不恤士(李宻既殺翟/讓心稍驕不)¶
<pb:KR3k0008_WYG_052-15a>¶
(恤/士)故繒陳綵(皇甫鎛帝斥内帑所餘詔度支評直鎛貴/售之以給邊兵故繒陳綵觸手輒壊士怨)¶
(怒聚焚之裴度以其事聞鎛指所著鞾曰此内/庫所出牢韌可服彼言不可用詐也帝信之)詬責士¶
皆曰反囚(張𢎞靖其詬責士皆曰反囚嘗曰天下無事/而輩挽兩石弓不如識一丁字軍中以氣自)¶
(任衘/之)償直以鹽(陸長源董晉卒長源總留後事大言曰/將士久慢吾且以法治之衆始懼軍中)¶
(請出帑帛為晉制服不許固請止給其直孟叔度希望/又償直以鹽乃髙鹽直賤帛估人得鹽二斤舉軍大怒)¶
(或勸長源曰故事有大變則厚賜于軍軍乃安長源曰/異時河北賊以錢買戍卒取旌節吾不忍為衆怒益甚)¶
(長源性剛不適變又不為備纔八/日軍亂殺長源及叔度等食其肉)治裝悉帑以行(程日/華為)¶
(張孝忠牙將滄故成徳部州也孝忠絶李惟岳徳宗以/滄畀義武前刺史李固烈與惟岳姻屬即牢守孝忠令)¶
<pb:KR3k0008_WYG_052-15b>¶
(日華往喻之固烈請還恆州既治裝悉帑以行軍中怒/曰馬瘠士飢死刺史不棄毫髪恤吾急今刮地以去吾)¶
(等何望遂共殺/固烈屠其家)米籺不饜(哥舒翰為人嚴少恩軍行未/嘗恤士飢寒有㗖民椹者痛)¶
(笞辱之監軍李大宜在軍中不治事與將士摴蒱飲酒/彈箜篌琵琶為樂而士米籺不饜帝令中人袁思藝勞)¶
(師士皆訴衣服穿空帝即斥御服餘者製袍/十萬以賜其軍翰藏庫中及敗封鐍如故)軍士苦大¶
熱(范延光反遣牙將孫鋭澶州刺史馮暉以兵自萬距/黎陽掠滑衞髙祖以楊光逺為招討使𢎞兵  滑州)¶
(渡胡梁攻之鋭輕脱無謀兵行以娼女十餘自隨張盖/操扇酣歌飲食自若軍士苦大熱皆不為用光逺得其)¶
(謀誘鋭等渡河半濟而/擊之兵多溺死五代史)倡優蒱簺相娛樂渾隴武士飯¶
糲米日不厭而責死戰其敗固宜(髙/適)損糧以漁利(季叔/良武)¶
<pb:KR3k0008_WYG_052-16a>¶
(徳初被命鎮涇州捍薛仁杲仁杲内史令翟長孫以衆/降於是大饑米十千錢叔良不恤士損糧以漁利下皆)¶
(怨/)皆帶飢寒(辛替否䟽當今發一卒以禦邊陲追一兵/以衞社稷多無衣食皆帶飢寒賞賜之間)¶
(迥無所出軍旅/驟敗莫不由斯)¶
　　　示信(八/)　(事具信門/)¶
白古之為軍不以險阻　申叔時曰禮信戰之器也¶
信以守物戰所由克　晉侯欲用人子犯曰人未知信¶
未宣其用於是乎伐原以示之信(晉侯伐原命三日之/糧原不降命去之諜)¶
(出曰原將降矣軍吏請待之公曰得/原失信何以使人退一舍而原降也)能以徳攻(君子謂/晉於是)¶
<pb:KR3k0008_WYG_052-16b>¶
(役/也)不待期而薄人於險無勇也(胥甲趙穿當晉軍/門而呼曰云云)與敵¶
人剋日戰(晉羊祜叔子為鎮南每與敵/人剋日戰而不為掩襲之計)授律即戎(位既/崇於)¶
(四/七)推誠示信(言不可/於二三)推己貴誠(訓戎/在信)仗信(推/誠)示人以信¶
　能軍(訓/戎)饋藥不疑(晉羊祜為鎮南以徳綏懐吳將陸/抗疾祜遺之藥抗服之或疑止之)¶
(抗曰羊公豈/酖人者哉)互市(吳之未平周俊字士林在弋陽南北/為互市而諸將多相襲奪以為功吳)¶
(將于敏守沔中其兄珪與敏書曰慎無為/小利忘大備候者得書呈俊俊曰君子也)孔以蔡牙卒¶
侍帳下(裴度以蔡牙卒侍帳下或謂反側未安不可去/備度笑曰吾為彰義節度元惡已擒人皆吾人)¶
(也衆/感泣)以恩信為士卒所服(段秀實擢光禄少卿俄而元/禮為麾下所殺將佐多死惟)¶
<pb:KR3k0008_WYG_052-17a>¶
(秀實以恩信為士卒/所服皆羅拜不敢害)示以至誠(郭子儀傳僕固懐恩誘/吐蕃回紇党項羌渾等)¶
(三十萬掠涇邠躪鳳翔入醴泉奉天京師大震急召子/儀屯涇陽軍纔萬人比到虜騎圍已合子儀將出左右)¶
(諫戎狄野心不可信子儀曰虜衆/數十倍今力不敵吾將示以至誠)置一指以示信(張巡/傳南)¶
(霽雲見賀蘭進明愛霽雲壯士欲留之霽雲泣請置一/指以示信歸報中丞也因拔佩刀斷指一座大驚為出)¶
(涕/)對榻卧起(孔戣鄭滑盧羣辟為判官羣卒總攝留務/監軍楊志謙雅自肆衆皆怨戣邀志謙至)¶
(府與對榻卧起示不/疑志謙憚嚴不敢動)鄧艾得田章既登長驅緜竹(魏平/得田)¶
(疇為導潜出盧龍鄧艾得田章既/登長驅緜竹段文昌平淮西碑)志定金石(楊炎出師/紀聖功頌)¶
(夏有一旅之衆武有十人之同/志定金石信非盟誓爾其念哉)保兹誠信(一品集與黠/戞可汗書豈)¶
<pb:KR3k0008_WYG_052-17b>¶
(必罄經路之金舉留犂之/酒保兹誠信固在厥初)推誠待士(李愬推誠待士故/能張其卑弱而用)¶
(之/)披而示之心(馬燧賊將徐庭光守長春宫城燧度長/春不下則懐光固守久攻所傷必衆乃)¶
(挺身至城下見廷光廷光憚燧威拜城上燧顧其心已/屈徐曰我自朝廷來可西向受命廷光再拜燧曰公等)¶
(朔方士自禄山以來功髙天下奈何棄之為族滅計若/從吾言非止免禍富貴可遂也未對燧曰爾以吾為欺)¶
(邪今不逺數步可射我披而示之心廷光感泣一軍皆/流涕即率衆降燧以數騎入其城衆大呼曰吾等更為)¶
(王人/矣)頡利請和(翌日刑白馬與盟薛延陀回紇諸部皆/叛使突利討之不勝懼王師引兵入朔)¶
(州議者責其敗約因伐之帝曰匹夫不可為不信況/國乎我既與之盟豈利其災邀險以取之邪頡利傳)¶
　　　有禮(九/)　　(禮軍容附/)¶
<pb:KR3k0008_WYG_052-18a>¶
白晉侯觀其師曰少長有禮其可用也(傳/)輕則寡謀無¶
禮則脱(脱輕/也)秦師輕而無禮必敗(過周北門王孫/滿觀之云云)師克¶
在和　禮樂慈愛戰所畜也　申叔時曰禮信戰之器¶
也禮以順時　戰所由克　有嚴有翼　軍旅有禮故¶
武功成　軍容　戎政　晉侯教人三年欲用之子犯¶
曰人未知禮未生其恭於是大蒐以示之禮　能以徳¶
攻　兵交使在其間可也　人於是大服　軍旅之容¶
(暨暨詻/詻周禮)殺人之中(又有/禮焉)齊衆　班朝治軍涖官行法非¶
<pb:KR3k0008_WYG_052-18b>¶
禮威嚴不行(禮/)戎容(禮/)軍旅什伍同爵則尚齒而弟達¶
乎軍旅矣　戎昭(師/偉)堂堂之陣棣棣之容　戎行　戎¶
政貴明(軍容/尚肅)能軍(訓/戎)聞喪而還(傳曰陳成公卒楚人將/伐陳聞喪而還禮也禮)¶
(不伐/喪)狂狡失禮違命宜其為擒也(狂狡宋大夫/為鄭所獲)戎昭果¶
毅以聽之之謂禮　易之戮也　介胄之士不拜為其¶
拜而蓌拜也(禮/)率軍禮以長揖(西征賦説/周亞夫)軍容詻詻(教/令)¶
(嚴/也)色容厲厲(肅/也)戎容暨暨(果毅/也)介胄有不可犯之色孔¶
櫜鞬謁道左(李囘張仲武合太原軍攻潞復以回為使/督戰至蒲東王宰石雄櫜鞬謁道左回不)¶
<pb:KR3k0008_WYG_052-19a>¶
(弛行顧左右呼/直史責破賊限)循循有禮遜(吳溆遷大將軍漵循循有/禮遜無倨氣矜色見重朝)¶
(廷/)具軍容伏謁(栁公綽山南東道節度牛僧孺罷政/事為武昌節度使公綽具軍容伏謁)具¶
軍容迎灞上(郭子儀收東都入朝帝遣具軍容迎灞上/勞之曰國家再造卿力也子儀頓首謝)¶
以宰相禮受謁(李愬入蔡州乃屯兵鞠場以俟裴度至/愬以櫜鞬見度將避之愬曰此方廢上)¶
(下分久矣請因示之度以宰相禮/受愬謁蔡人聳觀乃還屯文城柵)厮養必整衣見(張巡/雖厮)¶
(養必整/衣見之)與部曲語未嘗不名(史匡翰為將沈毅有謀而/接下以禮與部曲語未嘗)¶
(不名五/代史)計元濟且望救於董重質以書召重質(李愬入/蔡計元)¶
(濟且望救於董重質乃訪其家慰安之使無怖/以書召重質重質以單騎白衣降愬待以禮)¶
<pb:KR3k0008_WYG_052-19b>¶
　　　軍整(十/)¶
白不整則喪列(傳/)齊救鄭陳成子帥師違榖七里榖人¶
不知(違去也不知/言軍整也)漢王入闗秋毫無犯不掠(後漢世祖/問諸將所)¶
(得物惟李忠無所掠世祖/賜所乗大驪馬及繡被)又(吳志孫皓督夏口兵侯獲/美女進皓皓更衣服還之)¶
(下令曰今所誅者曹氏百姓何/罪不得繫老弱於是多附也)百姓安堵(蜀志諸葛亮/悉大衆由斜)¶
(谷出五丈原分兵屯田耕者雜/於渭濵百姓安堵軍無私焉)又(晉陶侃戎政齊/肅士卒無私)不樵¶
樹不採藝舍不為暴好以衆整(晉欒鍼對/楚子重)送絹酬禾(晉/羊)¶
(祜入吳境刈榖/為糧送絹酬之)孔師屯大逵市井不移(髙崇文劉闢陷/東川其將李文)¶
<pb:KR3k0008_WYG_052-20a>¶
(悦執闢子方叔壻蘇姜遂趣成都餘兵皆面縛送欵闢/走追擒之檻送京師入成都也師屯大逵市井不移珍)¶
(寶如山無/秋毫之犯)持法嚴整(王思禮持法嚴/整士不敢犯)坊人逺者宿昔乃¶
知王師之入(李晟引軍屯含元外延舍右金吾次令軍/中曰五日内不得輒通家問違者斬遣京)¶
(兆尹李齊運部長安萬年令分慰居人秋毫無所擾别/將髙明曜取賊妓一司馬伷取賊馬二即斬以徇坊人)¶
(之逺者宿昔乃/知王師之入也)長安之人不識旗鼓(又露布至梁帝感/泣羣臣上夀且言)¶
(晟蕩夷兇憝而市不易㕓宗廟不震長安/之人不識旗鼓雖三代用師不能加之)整衆(李光弼/與九節)¶
(度圍安慶緒於相州諸將驚潰各引/歸所在剽畧獨光弼整衆還太原)折逆旅匕箸者即¶
斬(髙崇文為左神䇿行營節度使卯漏受命辰巳出師/器良械整無一不具過興元士有折逆旅匕箸者即)¶
<pb:KR3k0008_WYG_052-20b>¶
(斬以/徇)號令静嚴(李靖蕭銑降靖入其都/號令静嚴軍無私焉)所過不敢伐桑¶
棗踐禾稼(宗室臯遷荆南節度使凡戰大小三/十二師所過不敢伐桑棗踐禾稼)轉鬭陷¶
陣所向無前(劉仁軌百濟故將福信及浮屠道琛迎故/王子扶餘豐立之引兵圍劉仁愿詔仁軌)¶
(統王文度之衆并發新羅兵為援仁/軌將兵嚴整轉鬭陷陣所向無前)與諸將割臂盟(李/嗣)¶
(業安禄山反肅宗追之詔至即引道與/諸將割臂盟曰所過郡縣秋毫不可犯)瓶罍不發(陽恵/元田)¶
(悦増河上兵河南大擾詔移兵萬二千戍闗東帝御望/春樓誓師因勞遣諸將酒至神䇿將士不敢飲帝問故)¶
(恵元曰初發奉天臣之帥張巨濟與衆約是役也不立/功毋飲酒臣不敢食其言既行有饋於道惟恵元軍瓶)¶
(罍不發帝/咨嘆不已)整飭諸邏(李觀為右龍武將軍涇師叛觀適/番上即領兵千餘扈徳宗奉天詔)¶
<pb:KR3k0008_WYG_052-21a>¶
(盡察諸軍整飭諸邏増募五/千人鼙旝讙豎士氣益振)盛夏號令若負霜雪(李宻/持軍)¶
(嚴雖盛夏號/令若負霜雪)檢軍(令狐彰拜滑亳魏博節度使躬訓/吏下檢軍力農法令嚴無敢犯者)治¶
謹于法下有犯雖毫髮比不肯貸(辛雲/京)袍仗精整(楊洪/禮太)¶
(宗征遼東拜兵部侍郎帝嘗自山下望其衆袍/仗精整人人盡力壯之曰越公兒郎故有家風)所過樵¶
蘇無犯(李晟拜神䇿行營節度使進臨/渭北壁東渭橋所過樵蘇無犯)法令嚴整(牛存/節為)¶
(將法令嚴整而善得士/心路人送者皆號泣)嘆法令嚴(五代安巴堅㑹天大/雪契丹人馬飢寒多)¶
(死安巴堅顧盧文進以手指天曰天未使我至此乃引/兵去莊宗攝其後見其宿處環秸在地方隅整然雖去)¶
(而不亂嘆曰彼法/令嚴盖如此也)自齎糧所過無秋毫犯(令狐彰吐蕃/盜邊召防秋)¶
<pb:KR3k0008_WYG_052-21b>¶
(兵彰遣士三千自齎糧所過無/秋毫犯供擬讓不受時韙其能)整衆山立無秋毫犯(王/雄)¶
(誕每破城邑整衆/山立無秋毫犯)¶
　　　謀畧(十一/)¶
白萬人之敵　運神筭　善計　先知　獨見　獨斷¶
　吳用子胥之謀入楚以三帥𨽻之　君請子畫(畫計/䇿)¶
用於戰勝則無敵(禮/)七擒七縱(諸葛/亮)百戰百勝(武安/君)六¶
出竒謀(陳/平)決勝運籌(髙祖曰運籌帷幄之中決/勝千里之外吾不如子房)龍韜豹¶
畧　拔幟之計(韓信攻/井陘)劒術無前　碩畫(大/畧)制勝於廟¶
<pb:KR3k0008_WYG_052-22a>¶
筭逺畧　使輿曵柴而偽遁(欒/枝)先人有奪人之心軍之善¶
謀也　相時而動　専謀　知戰　觀釁而動中權後¶
勁　其何不濟　以竒用兵(老/子)臨難制變王兵先勝而¶
後戰(文/子)有征無戰　出竒於術内(制勝於/彀中)借箸一當萬¶
(晉杜元凱有滅吳計語/人曰以計伐戰一當萬)成百克之計(定一舉/之功)軍要(兵/機)善¶
計潜行(破勍敵於/籌畫之下)竒謀獨運(解重圍於/談笑之間)運謀(戎/畧)伐謀(伐/之)¶
(以謀/畧)受成(成兵/謀也)茍未知兵(何以/為將)智合於權(義和/於利)料敵¶
曵柴之謀(破竹/之勢)將執律以嚴終(在運籌/而謀始)能軍之畧　視¶
<pb:KR3k0008_WYG_052-22b>¶
其轍亂望其旗靡故逐之(曹劌曰大國難/測懼有伏焉傳)無扞採樵者¶
(楚伐狡莫敖曰狡小而輕/請無扞採樵者以誘之)帝王之兵貴謀賤戰　戰不¶
必勝　不茍接刃(趙充/國云)置之死地而後生(韓信攻趙背/水為陣曰今)¶
(驅市人而戰故置之死/地使人人自為戰也)先聲而後實(廣武君李左車曰/軍固有先聲而後)¶
(實/)左實右偽以斾先(右以衣物為人形/晉侯伐齊平陰時)減竈(孫臏伐/龎涓)增¶
竈(後漢虞詡升卿為武都守羌遮陳倉詡日夜行令士/各作兩竈曰増倍羌見吾益倍必謂有郡兵來昔孫)¶
(臏示弱今吾示彊/羌果畏而不敢逼)䇿慮愊憶(漢陳易/字公子)不學古兵法(帝使/霍去)¶
(病學孫吳故法曰顧方畧/何如爾不至學古兵法)百聞不如一見(上問趙充國/伐羌何如用)¶
<pb:KR3k0008_WYG_052-23a>¶
(幾人充國曰百聞不如一見兵難踰/度踰遥也臣願馳至金城圗上方畧)焚營(度尚為荆州/以士卒驕不)¶
(肯戰宻焚其營/珍寶遂破賊)清嘯胡笳(劉琨越石嘗為胡騎所圍窘/迫無計乃乗月登樓清嘯賊)¶
(聞之悽然中奏胡笳賊又流涕/向曉復吹之賊並棄圍而走)攻其怠以擊疑(因其虚/而止散)¶
利以誘之(亂而/取)孔與帝意合(裴度視行營奏攻/取䇿與帝意合)誅易之¶
兄弟(朱敬則初二張權寵盛敬則宻謂敬暉曰公若假/太子令舉北軍誅易之兄弟兩飛騎力爾敬暉卒)¶
(用其/䇿)紿為臺檢(康日知少事李惟岳擢累趙州刺史惟/岳叛日知與别駕李翟及部將百人啐)¶
(牲血共盟固州自歸惟岳怒遣先鋒兵馬使王武俊攻/之日知使客謝武俊曰賊孱甚安足共安危哉吾城固)¶
(士和雖引歳未可下且賊所恃者田悦耳悦兵血衊邢/壕可浮不能殘半堞況吾城之完乎又紿為臺檢示曰)¶
<pb:KR3k0008_WYG_052-23b>¶
(使者齎詔諭中丞中丞奈何負天子從小兒跳梁哉武/俊悟引兵還斬惟岳以獻徳宗美其謀擢為觀察使)¶
乗機決䇿(韓充乗機決䇿無/餘悔世推善將)咨逮戎畧(鄭雲逵李晟表/以禮部侍郎為)¶
(軍司馬時時/咨逮戎畧)裴度(李師道怙强度宻勸帝誅之乃詔四/節度㑹田𢎞正致討𢎞正請自黎陽)¶
(濟合諸節度兵度曰魏博軍度黎陽即叩賊境封畛比/聨易生顧望是自戰其地𢎞正光顔素少斷志盤桓果)¶
(不可用不如養威河北須霜降水落絶陽劉深抵鄆以/營陽榖則人人殊死賊勢窮矣上曰善詔𢎞正如度言)¶
凌敬説建徳三利(竇建徳諸將新破海公掠獲盈給日/夜思歸凌敬説建徳曰今唐以重兵)¶
(圍東都守虎牢我若悉兵濟河取懐州河陽以重將戍/之然後鳴鼓建旗踰太行入上黨傳檄旁郡進壺口以)¶
(駭蒲津收河東地此上䇿也且有三利乗虚𢷬境師有/萬全一也拓土得衆二也鄭圍自解三也建徳怒命扶)¶
<pb:KR3k0008_WYG_052-24a>¶
(出果/敗)莫測其謀(董晉為宣武節度大使李萬榮死鄧惟/恭總其軍晉受命不召兵惟幕府騶傔)¶
(從之即日上道至鄭逆者不至人勸止以觀便宜晉不/聽直造汴及郊惟㳟始出迎謁既入即委以軍政無所)¶
(改更莫/測其謀)定襲蔡謀(李愬為隨唐鄧節度使吳秀琳舉文/城柵降愬單騎抵柵下與語親釋縛)¶
(以為將秀琳為愬䇿曰必破賊非李祐無與成功者祐/賊健將也守興橋柵其戰嘗易官軍愬候祐䕶穫于野)¶
(遣史用誠以壯騎三百伏其旁見羸卒若將燔聚者祐/果輕出用誠擒而還諸將素苦祐請殺之愬不聽以為)¶
(客待間召祐及李忠義屏人語至夜艾忠義亦賊將所/謂李憲者軍中多諌此二人不可近愬待益厚乃募死)¶
(士三千人為突將自教之/由是始定襲蔡之謀矣)平賊䇿(韓文臣有平賊䇿狂/童不難治其言簡且)¶
(要陛下/幸聽之)戈迴白日劒薄雲天(天街之北旄頭已落絶轡/之野蚩尤未縛俾我元侯)¶
<pb:KR3k0008_WYG_052-24b>¶
(恢𢎞逺畧終取單于繫之/徽索李徳裕紀聖功碑)雄畧動如神(杜/甫)李愬入蔡州¶
(張柴殱其戍勑士少休益治鞍鎧發刃彀弓㑹大雨雪/天晦凛風偃旗裂庸馬皆縮慄士抱戈凍死于道張柴)¶
(之東坡澤阻奥衆未嘗蹈也皆謂投不測始發吏請所/向愬曰入蔡州取吳元濟士失色監軍使者泣曰果落)¶
(祐計然業從愬人人不敢自為計愬道分輕兵斷橋以/絶洄曲道又以兵絶朗山道行七十里夜半至懸瓠城)¶
(雪甚城旁皆鵝鶩池愬令擊之以亂軍聲賊恃吳房朗/山戍晏然無知者祐等坎墉先登衆從之殺門者發闗)¶
(留持柝傳夜自如黎明/雪止愬入駐元濟外宅)兵機事以速為神(李靖蕭銑據/江陵武徳四)¶
(年大閱兵䕫州時秋潦濤瀬漲惡銑以靖未能下不設/備諸將亦請江平乃進靖曰兵機事以速為神今士始)¶
(集銑不及知若乗水傳壘是震霆不及掩耳/有能倉卒召兵無以禦我此必擒也銑降)機不可失¶
<pb:KR3k0008_WYG_052-25a>¶
(同上頡利走保鐵山遣使者謝罪又遣鴻臚卿慰撫靖/謂副將張公謹曰詔使到虜必自安若萬騎齎二十日)¶
(糧自白道襲之必得所欲公謹曰上巳與約降行人在/彼奈何靖曰機不可失韓信所以破齊也如唐儉輩何)¶
(足惜哉督兵疾進行遇候邏皆俘以從去其/牙七里乃覺部衆震潰斬萬餘級頡利亡去)置酒城上¶
(張守珪為𤓰州刺史墨離軍使督衆完故城版築方立/虜奄至衆失色守珪曰瘡痍之餘詎可矢石相确須權)¶
(以勝之遂置酒城上㑹諸將作樂虜疑/有備不敢攻引去守珪縱兵擊敗之)遣彈琵琶使二¶
女子舞(柴紹吐谷渾党項寇邊勑詔討之彼據髙射紹/軍雨矢士失色紹安坐遣人為彈琵琶使二女)¶
(子舞冦疑之休射觀紹伺其懈以精/騎從後掩擊冦大潰斬首五百級)兵尚權權利於速¶
(裴寂封聞喜縣公至河東屈突通未下而三輔豪傑多/歸者唐公欲先取京師恐通掎其後猶豫未決寂説曰)¶
<pb:KR3k0008_WYG_052-25b>¶
(今通據蒲闗未下而西我腹背支敵敗之符也不若破/通而後趨京師秦王曰不然兵尚權權利於速今乗機)¶
(度河以奪其心通自守賊耳庸能患我一失其機勝/負未可計也唐公兩從之留兵圍蒲而遣秦王入闗)士¶
夜艾而入(李希烈據汴滑副都統劉治率曲環李克信/軍十餘萬戰白塔不利夜入宋州時洽將髙)¶
(彦昭劉昌共嬰壘分守其屬作書言城且危彦昭視曰/君輕我耶取紙自為書洽得書喜曰健將在西吾何憂)¶
(選士八百夜艾而入賊不知/詰旦傅城士奮出希烈大敗)兵詭道也難豫言(盛彦師/與史萬)¶
(寶鎮宣陽李宻叛萬寳謂彦師曰宻驍賊也以王伯當/輔之挾思東歸之士非計出萬全不為也殆不可當彦)¶
(師笑曰請以數千兵為公梟其首萬寶問計答曰兵詭/道也難豫言即引衆踰洛水入熊耳山命士持滿夾道)¶
(伏短兵溪谷間令曰賊半渡乃擊所部皆笑曰賊移洛/州何為備此彦師曰宻聲言入洛其實走襄城就張善)¶
<pb:KR3k0008_WYG_052-26a>¶
(相我據其要必擒之宻果至彦師/横擊首尾不相救遂斬宻及伯當)可與計勝(梁與晉争/徳威從莊)¶
(宗于河上莊宗問戰對曰此去汴州信宿而近梁軍父/母妻子皆在其中而梁人家國係此一舉吾以深入之)¶
(兵當其必死之戰可以計勝而難與力争也且吾軍先/至此粮㸑具而營柵全是謂以逸待勞王宜按軍無動)¶
(而臣請以騎軍擾之使其營柵不得成樵㸑不暇給因/其勞乏而乗之可以勝也莊宗遽督軍而出徳威謂其)¶
(子曰吾不知死所矣父子皆/戰死五代晉臣周徳威傳)孟方立(為昭義節度使晉/遣李克修出兵方)¶
(立以孤城自守方立將石元佐者善兵而多智為晉將/安金俊所得金俊厚遇之問以攻邢之䇿元佐曰方立)¶
(善守而邢城堅若攻之必不得志宜急攻磁州方立來/救可以敗也金俊以為然軍于滏水之西方立果帥兵)¶
(來救為金俊所敗馳入邢州閉壁不復出外無救兵城/中食且盡方立夜出巡城號令守者守者皆不應方立)¶
<pb:KR3k0008_WYG_052-26b>¶
(知不可乃歸/飲酖而卒)其伐南唐問宰相李榖以計䇿後克淮南¶
出榖疏使學士陶榖為贊而盛以錦囊嘗置之坐側(五/代)¶
(本紀周/世宗贊)上平戎十八䇿(王忠嗣時突厥新有難忠嗣進/軍磧口經畧之烏蘇米施可汗)¶
(請降忠嗣以其方彊特文降耳乃營/木刺蘭山諜虚實因上平戎十八䇿)出竒兵襲敵(軍中/士氣)¶
(盛日夜思戰忠嗣縱詭間伺虜隙時出/竒兵襲敵所向無不克故士亦樂為用)隧地擒取(李光/弼入)¶
(太原思明為飛樓障以木幔築土山臨城光弼遣宂地/隤之思明宴城下倡優居臺上靳指天子光弼遣人隧)¶
(地擒取之思明大駭徙牙/帳逺去軍中皆視地後行)論軍旅勝負(思明乗勝西嚮/光弼敦陣徐行)¶
(趨東京謂留守韋陟曰賊新勝難與争鋒欲詘之以計/然洛無見糧危偪難守公計安出陟曰益陜兵公保潼)¶
<pb:KR3k0008_WYG_052-27a>¶
(闗可以持久光弼曰兩軍相敵尺寸地必争今委五百/里而守闗賊得地勢益張不如移軍河陽北阻澤潞勝)¶
(則出敗則守表裏相應賊不得西此猿臂勢也夫辨朝/廷之禮我不如公論軍旅勝負公不如我陟不能答)¶
髙仙芝(㑹連雲堡拔其城仙芝欲遂深入引師行三日/過垣駒嶺嶺峻絶下四十里仙芝恐士憚險不)¶
(敢進乃濳遣二十騎衣阿弩越胡服來迎先語部校曰/阿弩越胡來迎我無慮矣既至士不肯下曰公驅我何)¶
(去㑹二十人至曰阿弩越胡來迎已斷娑夷橋矣仙芝/即陽喜令士盡下娑夷河弱水也既行三日越胡來迎)¶
(明日至阿弩越城遣將軍席元慶以精騎一千先往謂/小勃律王曰不窺若城吾假道趨大勃律爾城中大酋)¶
(領皆吐蕃腹心仙芝宻令元慶曰若酋領逃者第出詔/書呼之賜以繒綵至皆縛以待我元慶如言仙芝至悉)¶
(斬之王及妻逃山谷不可得/仙芝招諭乃出降因平其國)吐蕃入寇詔問計(郭子儀/僕固懐)¶
<pb:KR3k0008_WYG_052-27b>¶
(恩誘吐蕃回紇党項數十萬入寇朝廷大恐詔子儀屯/奉天帝問計所出對曰無能為也懐恩本臣偏將雖慓)¶
(果然素失士心今能為亂者誠思歸之人刼與俱來且/皆臣故部曲素以恩信結之彼忍令以刃相向乎帝曰)¶
(善/)沈毅有謀(李抱/玉)柴孝和説李宻曰(秦地阻山帶河項/背之亡漢得之王)¶
(今公以仁基壁回洛翟讓保洛口公束鎧保道趨長安/百姓誰不郊迎是征而不戰也衆附兵彊然後東向指)¶
(撝豪傑天下廓然無事矣今遲之恐為人先宻曰僕懐/此久顧我部皆山東人今未下洛安肯與我偕且諸將)¶
(皆羣盜不相統一/敗則掃地矣遂止)使賊不及計(薛仁杲初仁杲降諸將/賀且問曰羅㬋雖破而)¶
(賊城尚堅王能下之何也秦王曰羅㬋健將非急追之/使得還城未可取也故吾使賊不及計是以克之諸將)¶
(咨/服)以智筭取之(魏元忠儀鳳中吐蕃數盜邊元忠封事/言命將用兵之要曰必其戰不顧死則)¶
<pb:KR3k0008_WYG_052-28a>¶
(兵法謂敵能鬭當以智/筭取之何憂不克哉)劉昌裔(吳少誠引兵薄城兵馬/使安國寧謀應賊昌裔)¶
(以計斬之召其麾下千人為饗人賞二縑乃/伏兵于道令持縑者斬一不能脱賊聞解去)載嬰兒嗁¶
譟下堡(羅士信次洛陽攻千金堡有惡言訽軍士信怒/夜遣百人載嬰兒嗁譟下堡若自東都出犇者)¶
(既而陽悟曰非也此千金堡耳因散去/堡兵開門追掠士信伏入屠之無類)下令榖熟收以¶
饋軍(龎玉為梁州總管巴山獠叛玉梟其首餘黨四犇/屬縣獠與反者州里親戚為賊游説言不可窮躡)¶
(玉不聽下令軍中曰榖熟吾盡收以饋軍非盡賊吾不/反聞者懼相謂曰軍不止吾榖盡且餓死乃共入賊營)¶
(所與親相結斬渠/長以降衆遂潰)謀畫多中(五代敬翔梁太祖與蔡人/戰汴郊翔時時為太祖謀)¶
(畫多中太祖欣然/以為得翔之晚)取其軍號(吳越錢鏐楊渥將周本陳/章圍蘇州鏐遣其弟鋸鏢)¶
<pb:KR3k0008_WYG_052-28b>¶
(救之淮兵為水柵環城以銅鈴係網沉水中斷濳行者/水軍卒司馬福多智而善水行乃先以巨竹觸網淮人)¶
(聞鈴聲遽舉網福乃過入城中其出也亦然乃取其/軍號内外夾攻號令相應淮人以為神遂大敗之)猶¶
豫兵家大忌(敬瑭其姓石氏趙在禮之亂明宗討之至/魏而兵變敬瑭獻計曰豈有軍變於外上)¶
(將獨無事者乎且猶豫者兵家大忌不如速行願得騎/兵三百先攻汴州夷門天下之要害也得之可以成事)¶
(明宗然之與之驍騎三百渡黎陽為/前鋒明宗遂入汴五代史晉本紀)閉壘示怯(王景仁/梁太祖)¶
(遣子友寧攻王師範于青州師範乞兵於行宻行宻遣/景仁以步騎七千救師範大敗之遂斬友寧是時梁太)¶
(祖方攻鄆州聞友寧死以兵二十萬倍道而至景仁閉/壘示怯伺梁兵怠毁柵而出馳驅疾戰戰酣退坐召諸)¶
(將飲酒已而復戰太祖登髙望見之得青州綘人問飲/酒者為誰曰王茂章也太祖歎曰使吾得此人為將天)¶
<pb:KR3k0008_WYG_052-29a>¶
(下不足平也梁/兵大敗五代史)司馬宣王征孟達則八道急攻公孫文¶
懿則捨其鋭而趨其虛(文粹吳武陵上韓舍人行軍書/夫臨機制變又何可數昔司馬)¶
(宣王征孟達則八道急攻公孫文懿則/捨其鋭而趨其虚緩以撓各從其利也)決䇿九重定計¶
千里(陸宣公奏議鋒鏑交於原野而決䇿於九重/之中機㑹變於斯須而定計於千里之外)巨謀¶
纎計(杜/牧)備東則撓西備西則撓東(五代周臣王朴獻平/邊䇿曰攻取之道從)¶
(易者始當今惟吳易圖東至江可撓之地二千里從少/備處先撓之備東則撓西備西則撓東彼必犇走以救)¶
(其弊犇走之間可以知彼之虚實衆之強弱攻虛擊弱/則所向無前矣勿大舉但以輕兵撓之彼人怯弱知我)¶
(師入其地必大發以來應數大發則民困而國竭一不/大發則我獲其利彼竭我利則江北諸州乃國家之所)¶
<pb:KR3k0008_WYG_052-29b>¶
(有也既得江北則用彼之民揚我之兵江之南/亦不難而平之也如此則用力少而收功多)請哥舒¶
翰固闗無出軍(哥舒翰當是時禄山雖盜河洛所過殘/殺人人怨之淹時月不能進尺寸地又)¶
(郭子儀李光弼兵益進取常山十數郡禄山始悔反矣/將還幽州以自固而國忠計迫繆説帝趨翰出潼闗復)¶
(陜洛時子儀光弼遥計曰翰病且耄賊素知之諸軍烏/合不足戰今賊悉鋭兵南破宛洛而以餘衆守幽州吾)¶
(直𢷬之覆其巢窟質叛族以招逆徒禄山之首可致若/師出潼闗變生京師天下殆矣乃極言請哥舒翰固闗)¶
(無出/軍)知機而不知權者得於預謀失於臨事(知權而不/知機者巧)¶
(於臨事拙於預/謀馮用之權論)¶
　　　料敵(十二/)¶
<pb:KR3k0008_WYG_052-30a>¶
白懼而增徳不可當也(趙簡子/謂孟明)彼見吾貎(必有/懼心)郭嘉料¶
孫䇿(魏志孫䇿轉鬭千里盡有江東聞太祖在官渡將/襲許衆懼郭嘉料之曰孫䇿新并江東所誅者英)¶
(髦雄傑輕而無備雖有百萬衆無異獨行中原若刺客/伏起一人之敵爾必死匹夫之手䇿臨江為許貢客所)¶
(殺/)漢髙問魏將是誰(曰栢直乳臭不能當韓信騎將馮/敬雖賢不能當灌嬰步將項佗不)¶
(能當曹參/吾無憂矣)屈指(魏志諸葛亮攻陳倉帝問張郃曰將軍/到亮無得陳倉乎郃曰比臣未到亮已)¶
(走屈指計亮糧盡不至十/日郃晨夜至鄭亮果退)聚米(後漢馬援於帝前聚米/為山谷指畫形勢開示)¶
(衆所從道昭然可曉/帝曰虜在吾目中)成擒(袁尚救鄴諸將以尚歸鄉人/人自戰不如避之太祖曰尚)¶
(從大道來則當避之若循西山來成/擒矣果循山臨釡水為營公擊破之)先勝後戰(魏文帝/欲伐不)¶
<pb:KR3k0008_WYG_052-30b>¶
(從命吳蜀何先賈詡曰吳蜀依阻山水劉備有雄才諸/葛亮善治國孫權識虚實陸遜見兵勢皆難卒謀用兵)¶
(之道先勝後戰量敵論將臣以今宜/先文後武不從江陵役士多死也)見可而進知難而¶
退軍之善謀先開賞募(山賊陳䇿衆數萬人太祖問可/伐否劉曄曰䇿因亂赴險相依)¶
(為彊非有爵命威信相伏畏死取賞愚智所同先/開賞勸大兵臨之令下之日軍門啓而虜自潰矣)潘濬¶
請以五千人擒樊伷(吳志樊伷誘導諸夷以圖武陵孫/權問潘濬濬曰五千兵足以擒伷)¶
(權曰卿何輕之濬曰伷嘗為州人設食至日中食不可/得而十餘自起亦侏儒一節之驗權大笑以五千人授)¶
(濬果斬/伷也)口對手畫(張千秋與霍禹隨度遼將軍烏桓還/謁大將軍霍光問方畧形勢千秋口)¶
(對兵事手畫地成圖無所失/問禹禹不能記由是賢千秋)孔圖上河北險要(李吉甫/請任薛)¶
<pb:KR3k0008_WYG_052-31a>¶
(平為義成軍節度使以重兵控邢洛因圖上河北險要/所在帝張於浴堂門壁每議河北事必指吉甫曰朕日)¶
(按圖信如/卿料矣)料敵如神(韓充為義成軍節度使㑹汴軍逐/李愿以李岕主留事帝遣人問破)¶
(賊期充對曰汴天下咽喉臣頗習其人然王師臨/之一月可破方二旬即克帝喜曰充料敵如神)不十¶
五日破賊(韋表微户部侍郎开志詔叛詔李聽率師討/之次河上天子憂無成功表微曰以聽軍勢)¶
(不十五日必破賊/及㨗書上止浹日)所謂料敵者何(定乎得失之計始可/兵出而決於勝負矣)¶
(當料彼將吏孰與己和止客孰與己逸排甲孰與己堅/器械孰與己利教練孰與己明地勢孰與己險城池孰)¶
(與己固騎畜孰與己多糧儲孰與己廣工巧孰與己能/秣飼孰與己豐資貨孰與己富以此揣而料之焉有不)¶
(保其勝哉通/典兵料敵)北取三闗兵不血刃而史家猶譏其輕社¶
<pb:KR3k0008_WYG_052-31b>¶
稷之重而僥倖一勝於倉卒殊不知其料彊弱較彼我¶
而乗述律之殆得不可失之機此非明於決勝者孰能¶
至哉誠非史氏之所及也(周世宗/本紀)救敗之師(李靖九月/蕭銑將文)¶
(士𢎞以卒數萬屯清江王孝恭欲擊之靖曰不可士𢎞/徤將下皆勇士今新失荆門悉鋭拒我此救敗之師不)¶
(可當宜駐南岸待其氣衰乃取/之孝恭不聽自往與戰大敗)料敵明(李靖贊曰臨機/果料敵明根于)¶
(忠/智)料敵應變(李勣用兵多籌筭料/敵應變皆契事機)噫嗚咄嗟足以讋敵¶
(李宻楊𤣥感嘗私宻曰上多忌隋厯且不長中原有一/日警公與我孰後先宻曰決兩陣之勝噫嗚咄嗟足以)¶
(讋敵我/不如公)出其意外(杜牧宰相李徳裕竒其才㑹昌中黠/戞破回鶻回鶻種落潰入漠南牧説)¶
<pb:KR3k0008_WYG_052-32a>¶
(徳裕不如遂取之以為兩漢伐虜常以秋冬當匈奴勁/弓析膠重馬免乳與之相校故敗多勝少今若以仲夏)¶
(發幽并突騎及酒泉兵/出其意外一舉無類矣)王晙上言(王晙進并州都督長/史明年突厥黙啜為)¶
(拔曵固所殺其下多降分置河曲既而小殺繼降降者/稍稍叛去晙上言突厥向以國亂故欵塞與部落無間)¶
(延傃北風何嘗忘之今徙處/河曲使内同邊罅久必為患)討勃律(李嗣業髙仙芝討/勃律署嗣業及中)¶
(郎將田畛為左右陌刀將從平石國初仙芝特以計襲/取石其子出犇因結諸胡共怨之以告大食連兵攻四)¶
(鎮仙芝率兵二萬深入為大食所敗殘卒數千事急嗣/業謀曰將軍深履賊境後援既絶而大食乗勝諸胡鋭)¶
(于鬭我與將軍俱前死尚誰報朝廷者不如守白石嶺/以為後計仙芝曰吾方收合餘燼明日復戰嗣業曰事)¶
(去矣不可坐須葅/醢即馳守白石)料内以敵外(郭元振大將論欽陵請/罷四鎮兵救十姓之地)¶
<pb:KR3k0008_WYG_052-32b>¶
(乃以元振充使因覘虜情還上疏曰善為國者/先料内以敵外不貪外以害内然後安平可保)平川廣¶
野騎兵所長(周徳威告莊宗曰梁兵甚鋭未可與争宜/少退以待之莊宗曰吾提孤軍出千里其)¶
(利速戰今不乗勢急擊之使敵知吾之衆寡則吾無所/施矣徳威曰不然趙人能城守而不能野戰吾之取勝)¶
(利在騎兵平川廣野騎兵之所長今吾軍於河上/迫賊營門非吾用長之地也莊宗不悦五代史)因其¶
將退而擊(至于鄗南兩軍皆陣梁軍横亘六七里汴宋/之軍居東魏滑之軍居西莊宗䇿馬登髙望)¶
(而喜曰平原淺草可前可却真吾之勝地也乃使人告/徳威曰吾當為公先公可繼進徳威馳馬諫曰梁軍輕)¶
(出而逺來與我轉戰其來必不暇齎糧糗縱其能齎亦/不暇食不及日午人馬俱饑因其將退而擊之勝諸將)¶
(亦皆以為然至未申時梁軍東偏塵起徳威鼓譟而進/麾其西偏曰魏滑軍走矣又麾其東偏曰梁軍走矣梁)¶
<pb:KR3k0008_WYG_052-33a>¶
(陣動不可復整乃皆走遂大敗自鄗追至于柏鄉横尸/數十里自梁與晉争凡數十戰其大敗未嘗如此同上)¶
因其勞乏而乗之(宿湖栁陂黎明候騎報曰梁軍至矣/莊宗問戰於徳威徳威對曰此去汴)¶
(州信宿而近梁軍父母妻子皆在其中而梁人家國繫/此一舉吾以深入之兵當其必死之戰可以計勝而難)¶
(與力争也且吾軍先至此糧㸑具而營柵全是謂以逸/待勞之師也王宜按軍無動而臣請以騎軍擾之使其)¶
(營柵不得成樵㸑不暇給因其勞乏而乗之可以勝也/莊宗曰吾軍河上終日俟敵今見敵不擊復何為乎顧)¶
(李存審曰公以輜重先吾為公殿遽督軍而出徳威謂/其子曰吾不知死所矣前遇梁軍而陣莊宗率銀鎗軍)¶
(馳入梁陣徳威/父子皆戰死)決勝料勢決戰料情(閻寶梁晉戰胡栁/晉軍敗莊宗欲引)¶
(兵退保臨濮寶曰夫決勝料勢決戰料情情勢既得斷/在不疑今梁兵窘蹙其勢可破勝而驕怠其情可知此)¶
<pb:KR3k0008_WYG_052-33b>¶
(不可失之勢也莊宗謝曰微公幾敗/吾事乃整軍復戰遂敗梁兵五代史)乗其馳突必欲驅¶
除(豈可蓄虺穴于塞垣養蠆毒于懐袖乗其馳突必欲/驅除昔晉侯報楚之功避子玉於三舍先軫捨秦之)¶
(恵覆孟明於二崤安國庇人大/義斯在一品集賜劉沔宻詔)逺揣羌情終難保信(昔/去)¶
(病深入大漠亦殄獯戎近李靖再襲/穹廬始擒頡利一品集賜張仲武詔)必不遊奕伏道(緣/回)¶
(鶻皆是騎兵長於野戰若在靖難以交鋒雖良將勁卒/無以制勝比聞戎虜不解攻城則知除馬上馳突其他)¶
(並不慣習臣伏料必不遊奕伏道又不㑹斫營儻令石/雄以義武馬軍一千騎兼揀退渾精選步卒以為羽翼)¶
(衘枚夜襲必易/成功一品集)鬭羊(王君㚟破吐蕃於西説䇿其且敗/因上嶲州鬭羊於帝以申諷諭曰)¶
(使羊能言必將曰鬭而不解立有死者所/賴至仁無殘量力取歡焉帝識其意納之)方陣而囂(李/光)¶
<pb:KR3k0008_WYG_052-34a>¶
(弼賊帥周摯攻北城光弼斂軍入登陣望曰/彼軍雖鋭然方陣而囂不足虞也日中當破)引衆踰洛¶
水入熊耳一山(盛彦師授行軍總管從平京師與史萬/寶等鎮宣陽李宻叛謀出山南萬寳問)¶
(計答曰兵詭道也難豫言即引衆踰洛水入熊耳一山/命士持滿夾道伏短兵徯谷間令曰賊半渡乃擊所部)¶
(皆笑曰賊移洛州何為備此彦師曰宻聲言入洛其實/走襄城就張善相我據其要必擒之宻果至彦師横擊)¶
(首尾不相救遂/斬宻及王伯當)問破敵之期(王彦章龍徳三年夏晉取/鄆州末帝乃召彦章為招)¶
(討使以段凝為副使末帝問破敵之期彦章對曰三日/左右皆失笑彦章受而出馳兩日至滑州置酒大㑹陰)¶
(遣人具舟於楊村㑹甲士六百人皆持巨斧載冶者具/韝急乗流而下彦章㑹飲酒半佯起更衣引精兵數千)¶
(沿河以趨徳勝舟兵舉鎻燒斷之因以巨斧斬浮橋而/彦章引兵急擊南城浮橋斷南城遂破盖三日矣五代)¶
<pb:KR3k0008_WYG_052-34b>¶
(史/)入人之國利在速戰(康延孝莊宗征蜀以延孝為先/鋒排陣斬斫使破鳳州取固鎮)¶
(降興州與王衍戰三泉衍敗走斷吉柏江浮橋延孝謂/招撫使李嚴曰吾逺軍千里入人之國利在速戰乗衍)¶
(破膽之時但得百騎過鹿頭闗彼將迎降不暇若修繕/橋梁必留數日使衍得閉闗為備則勝負未可知也因)¶
(與嚴乗馬浮江軍士隨之濟者千餘人/遂入鹿頭闗下漢州居三日後軍始至)羣下伏其料敵¶
(江南野史/劉仁瞻)¶
　¶
　¶
　白孔六帖卷五十二¶
