# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.532692
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷三十四
<pb:KR3k0008_WYG_034-1a>¶
欽定四庫全書¶
　白孔六帖卷三十四　　唐　白居易　原本¶
　　　　　　　　　　　宋　孔　傳　續撰¶
　　賔主(一/)　　　　　好客(二/)¶
　　謝絶賔客(三/)　　　行旅(四/)¶
　　逆旅(五/)　　　　　離别(六/)¶
　　餞送(七/)　　　　　遊覽(八/)¶
　　相思(九/)　　　　　經過(十/)¶
<pb:KR3k0008_WYG_034-1b>¶
　　干謁(十一/)　　　　賔館(十二/)¶
　　朋友(十三/)　　　　擇交(十四/)¶
　　相成(十五/)¶
　　　賔主(一/)¶
白賔客主恭(禮/)賔禮毎進以讓(禮/)周諺曰賔有禮主擇¶
之(左/傳)禮無違者　子曰赤也(束帶立於朝可/使與賔客言)儼若容樂¶
與餌過客止(老/子)我有嘉賔(詩/)有客有客(亦白/其馬)有客宿宿¶
(言再/宿也)有客信信(言四/宿也)主人慁賔(慁患/也)東都主人(西都/之賔)東¶
<pb:KR3k0008_WYG_034-2a>¶
道之主(鄭謂秦曰若舍鄭以為東道/主行李之徃來共其乏困)書曰脩五禮(吉凶/軍賔)¶
(嘉/)洪範八政(七曰/賔)天子諸侯無事則嵗三田(二為/賔客)宋公¶
兼享晉楚之大夫趙孟為客(座所尊也趙/武諡文子)季孫飲大夫¶
酒臧紇為客(臧武/仲也)主禮(賔/榮)衛仲叔圉治賔客　賔以特¶
牲(晉悼公救/災之道)守出門之恭(再拜/而見)展及階之敬(三揖/乃升)禮賔¶
(周禮太宰以八統/馭萬民八曰禮賔)賔客之式(太宰以九式均節財用二/曰賔客之式式謂財用之)¶
(節度/也)懐賔客(懐安也/周禮)賔客之容(周禮六儀二曰賔/客之容謂矜莊也)饗燕¶
之禮(周禮以饗燕之禮/觀四方之賔客)議賔(周禮八辟二曰議賔之/辟賔客有罪先議之)殺¶
<pb:KR3k0008_WYG_034-2b>¶
禮(周禮凡禮賔客國新殺禮凶荒殺禮札䘮殺/禮禍災殺禮在野外殺禮注節省其費用也)客位¶
主人敬客則先拜客(客敬主人則/先拜主人)賔客之交(譲而/展敬)飲食¶
之用(宴以/合歡)速賔(禮主人親速/賔速召也)速客(責/人)肅容而入　百拜¶
之儀　序賔(次序/也)庖有魚不利賔(易/)不速之客三人來¶
敬之終吉(易/)賔之初筵我客戾止永觀厥成(詩/)周禮凡¶
賔客至(委積膳獻飲食賔客賜之/餐牢注餐食始至小禮也)庖人掌賔客之禽獻¶
(謂獻禽/之賔客)凡行人之儀(不朝不夕不正其主靣亦不背客/謂儐相傳辭不正東向不正西向)¶
(常視賔主之前/却得兩向而已)野廬氏掌(若有賔客則令守涂地之人/聚柝有相翔者誅之相翔謂)¶
<pb:KR3k0008_WYG_034-3a>¶
(伺候將/為盗者)環人(掌送迎邦國之通賔客舍之授館令/聚柝有任噐則令環之命野廬氏)諸侯¶
賔至奠設庭燎賔至如歸(傳/)國語單襄公如楚(候不在/疆司空)¶
(不視塗澤不陂川/不梁膳宰不致餼)宣詔曰或擅興徭役飾㕑傳稱過客¶
(㕑飲食傳傳舍使人/及過客來者稱其意)置驛馬迎賔客(鄭莊當時為太子/舍人毎五日沭浴)¶
(常置驛馬長安四郊請謝賔客夜以繼日好黄老術慕/長者知友皆大父行天下有名之士戒門下客至亡貴)¶
(賤無留門執賔主之/禮以貴下人性廉)東閤(公孫𢎞起客館開東閤延賔/客公孫賀劉屈釐壊為馬廐)¶
(奴婢/室也)曳裾王門(鄒陽上書曰臣飾庸陋則/何王之門不可曵長𥚑乎)君門如市(上/責)¶
(鄭崇言/賔客多)鄭莊汲黯(為九卿兩人中廢/賔客益落落散也)填門(翟公為廷尉/賔客填門及)¶
<pb:KR3k0008_WYG_034-3b>¶
(廢門外可/設雀羅)坐上客恒滿罇中酒不空(孔融為太中大夫/性寛少忌好事誘)¶
(益後進常嘆曰/云云吾何憂)後漢崔瑗字子玉(好賔客盛肴膳極滋/味不致餘産居常自)¶
(䟽/食)秋官野廬氏掌野之道路宿息井樹(宿息廬之屬客/所宿及晝止者)¶
(也井共飲食/樹為藩蔽)子姑就館(敢辱大館叔弓/如晉辭館云)疲倦(蜀張裔字/君嗣為諸)¶
(葛亮長史北詣亮諮事送車數百兩與親故書曰晝/夜接賔客人敬丞相長史男子張君嗣疲倦欲死)勢¶
利(王雅茂逹時王珣男婚賔客甚衆忽聞雅拜太/子少傅廻謁雅者過半時俗頽敝無復廉恥)又(大/將)¶
(軍青退歸驃騎去病日貴青門下客/多去事驃騎輙得官爵唯任安不去)歌詩(漢書儒林傳/王式翁思徴)¶
(為博士既至諸博士持酒肉勞之博士江公心嫉式謂/歌吹諸生曰歌驪駒式曰聞之師客歌驪駒主人歌客)¶
<pb:KR3k0008_WYG_034-4a>¶
(無庸歸今日諸君為主人曰尚早未可也江公曰經何/以言之式曰在曲禮江公曰何狗曲也式曰恥為豎子)¶
(所辱遂/免歸)孔一見謝不往(李藩拜祕書郎王仲舒與同舍/郎韋成季吕洞日置酒邀賔客)¶
(相樂慕藩強致之仲舒等為俳說廋語相狎昵/藩一見謝不往曰吾與終日不曉所語何哉)家客(馬/周)¶
(至長安舍中郎將常何家貞觀五年詔百官言得失何/武人不渉學周為條二十餘事皆當世所切太宗恠問)¶
(何何曰此非臣所能家客馬周教/臣言之客忠孝人也帝即召之)門無雜賔(李景譲清/素寡欲門)¶
(無雜賔李琢罷浙西以同里訪/之避不見及去令斸其騙石焉)廢斥(鄭畋李徳裕高其/才令狐綯繼當國)¶
(皆怨徳裕其/賔客並廢斥)貴盛賔客無敢忤(杜顗李徳裕奏為浙西/府賔佐徳裕貴盛賔客)¶
(無敢忤惟顗數諌正之及謫袁州/嘆曰門下愛我皆如顗吾無今日)由東廂進(薛戎福建/觀察使栁)¶
<pb:KR3k0008_WYG_034-4b>¶
(冕辟佐其府先是馬揔佐鄭滑府監軍宦人誣劾之貶/泉州别駕冕欲除揔以附倖家即使戎攝刺史按置其)¶
(辠戎曰以是待我耶我始不願仕正謂此爾不肯從還/白其状冕怒據案引戎入戎叱引者曰見賔客乃爾乎)¶
(由東廂進冕度未/可屈揖而去之)竒客(崔𢎞禮過宣武從劉𤣥佐獵酒/酣顧曰崔生獨不知此樂耶𢎞)¶
(禮笑曰我固喜武請為公歡𤣥佐臂膺與𢎞禮馳逐急/緩在手一軍驚曰安得此竒客𤣥佐大恱欲留之固辭)¶
延賔客日夜劇飲(陽城拜右諌議大夫與/二弟延賔客日夜劇飲)召賔客言噱¶
流連(杜亞拜淮南節度使雅意丞弼厭外官/往往不親事日夜召賔客言噱流連)進官大集¶
客(李端趙州人始郭曖尚昇平公主主賢明有才思尤/招納士故端等多從曖遊曖嘗進官大集客端賦詩)¶
(最/工)待以賔友(呉武陵淮西呉少陽聞其才遣客/鄭平邀之將待以賔友武陵不答)賔友日¶
<pb:KR3k0008_WYG_034-5a>¶
踈散(玉罇亦已空/李白東武吟)高談滿四座一日傾千觴(歸家酒債/多門客粲)¶
(成行高談滿四座一/日傾千觴賜劉都使)青雲客(寄上/呉王)蛾眉笑躄者賔客去¶
平原却斬美人首三千還駿犇(送薛/九)候眉宇之陽氣(唐/文)¶
(粹李嶠上高長史書亦曽越嚴序趍下風希口吻之芳/音候眉宇之陽氣而堂上百里鬷明無撤器之因門下)¶
(三千毛遂乏/處囊之地)喜賔客未嘗以有無計(畢/構)搥牛撾鼓會衆¶
賔(李白猛虎行丈夫相見且/為樂搥牛撾鼓會衆賔)謂從丹霄落乃是故鄉親¶
(李白門有車馬客行門有車馬賔金/鞍耀朱輪謂從丹霄落乃是故鄉親)鄭驛正留賔(杜甫/贈王)¶
(侍/御)村中好客稀(寄范/員外)¶
<pb:KR3k0008_WYG_034-5b>¶
　　　好客(二/)¶
白宴以禮成　賔由主擇　我有㫖酒以宴樂嘉賔之¶
心(詩/)公子敬愛客(終宴不/知疲)客從逺方來　門有車馬客¶
　無留門(鄭莊字當時遷司農戒門/下曰客至無貴賤無留門)司農愛客(戒無/留門)丞¶
相延賔(使常/開闔)捧銅盤而盟平原之賔二十(毛遂在十九/人末要楚盟)¶
(後呼十九人上盟曰公等碌碌/所謂因人成事者也遂為上客)躡珠履而會春申之客¶
三千(春申君楚/相黄歇也)開文舉之樽(見上/注)式宴以衎　不醉無¶
歸(詩/)開孟嘗之門　投陳遵之轄(遵大飲酒賔客滿座/取客車轄投井中雖)¶
<pb:KR3k0008_WYG_034-6a>¶
(有急不/得去)管仲會國用三分二在賔客(謂二以供/賔客也)其一在¶
國(管仲懼以白桓公公/曰吾子猶若是乎)四鄰之賔客(入者恱而出者譽/則其光名滿天下)¶
(入者不恱出者不譽汗名滿天下名之為/貴財安可有財不足也仲尼曰君之明也)賔至如歸(傳/)¶
彈鋏之士(馮驩在孟嘗門下彈鋏歌曰歸去來出無/車食無魚孟嘗聞之乃與車魚鋏劒也)周¶
公下白屋之士(一沐三握髪/一飯三吐哺)倒屣之主人(蔡邕倒屣迎/王粲粲字仲)¶
(宣/)登龍之上客(孔融謁/李膺)接士(董允字休昭與費褘胡齊/等期遊董恢詣允修敬恢)¶
(年少官㣲見允嚴駕逡廵求去允/乃罷期留恢其接士有如此者)饌精麤(見飲食部/儉薄門注)宴¶
戱(呉諸葛融毎延賔客會休吏假求賔客所能乃合榻/促席選對博奕或摴蒱投壺弓弹甘果繼進清酒徐)¶
<pb:KR3k0008_WYG_034-6b>¶
(行融周覽/不倦也)解陳蕃之榻(登李膺/之門)置鄭莊之驛(見上/注)主人¶
必倍食(嘉賔得/以盡心)崔瑗好賔殫極滋味(見/上)孔建請還第與¶
士大夫相見(裴度徳宗時宰相闔門謝賔客度以時多/故宜延天下髦英咨籌䇿乃建請還第與)¶
(士大夫相/見詔可)于志寜(愛賔/客)與賔客相娯樂(牛僧孺治第洛/之歸仁里多致)¶
(嘉石美木與/賔客相娯樂)散家貲養客(李/客)軒然坐客上(邢君牙初布/衣張汾者無)¶
(紹而干君牙軒然坐客上會吏擿簿書以盗没宴錢五/萬君牙怒其欺汾不謝去曰吾在京師聞邢君牙一時)¶
(豪傑今與設吏論錢云何君牙慙遽釋吏引為/上客留月餘以五百縑為謝其屈己好士類此)好接士¶
稱人之長(栁璟好接士稱人之長游/其門者它日皆顯於世)對賔客無少倦(賈/耽)¶
<pb:KR3k0008_WYG_034-7a>¶
(毎歸第對賔客無少/倦世謂淳徳有常者)置酒(置估朱坡樊川頗治亭觀林/藪鑿山取泉與賔客置酒為)¶
(樂/)與賔客娯樂(李日知既罷不治田園/唯飾臺池與賔客娯樂)李適之(喜賔/客)喜¶
延四方之士(石昻家有書數千巻喜延四方之士無逺/近多就昻學食其門下者或累嵗昻未嘗)¶
(有怠色/五代史)降階勞問平生(高智/周)¶
　　　謝絶賔客(三/)¶
白翟公署門(翟公為廷尉賔客交集後免門可張雀羅/後復為廷尉賔客欲至翟公乃署門曰一)¶
(貴一賤交/情乃見)主父不内(主父偃為齊相至齊散五百金與/昆弟賔客數之曰我貧時昆弟不)¶
(我衣食賔客不我門内今吾/與諸君絶矣無復入偃之門)招賔客(蘇建責大將軍/青不招賢青曰)¶
<pb:KR3k0008_WYG_034-7b>¶
(招賢絀不肖人主之柄也人/臣奉職而已何招士大夫哉)市道(史記廉頗失勢客盡/去及後用又復至頗)¶
(曰客退矣客曰吁君何見之晚也夫天下以市道/交君有勢我則進無勢則去此固其理又何怨焉)魏其¶
侯灌夫(俱失勢賔客盡衰二人相引繩/排擯生平慕之後弃之而去者)孔閉閤(皇甫無/逸徙益)¶
(州長史閉閤不通賔/客左右無敢出入者)闔門(裴度始徳宗時常伺中朝士/相過金吾輙飛啓宰相至闔)¶
(門謝/賔客)謝賔客不與通(尉遲恭晚節謝/賔客不與通)請謝(蕭俛既老家/於洛嵗時賔)¶
(客請謝以為煩/乃舍濟源墅)李元素謝客(元素内望作宰相久之不/見用則謝賔客曰無以官)¶
(散外/我)寡游合(顔師/邕)不接(令狐楚客有以星歩/鬼神進者一不接)退約少合¶
(蕭廪為人/退約少合)寡諧比(呉兢少厲志/呉直寡諧比)不與人交(高郢恭謹/不與人交)寡¶
<pb:KR3k0008_WYG_034-8a>¶
合(劉禹錫年益晏/偃蹇寡所合)顔師古(頻被譴仕益不進罔然/喪沮乃闔門謝賔客)門無¶
賔謁(孔禎厯監察御史門/無賔謁時譏其介)不喜賔客(史洪肇不喜賔客/嘗言文人難耐呼)¶
(我為卒/五代史)戒門以絶(韓/文)賔客不通(温彦博賔客不通進/見必陳政事利害)賔¶
客之害(昔漢武謂田蚡曰君除吏盡未吾亦欲除吏哀/帝責鄭崇曰君門如市何以欲禁切主上皆賔)¶
(客之害吾謂丞相閉關謝絶/賔客則朝廷静徳裕窮愁志)不喜賔客(蕭至忠不喜接/賔客以簡儉自)¶
(高/)¶
　　　行旅(四/)　(逺行附/)¶
白旅焚其次喪其僮僕旅人先笑後號咷(易/)行邁靡靡¶
<pb:KR3k0008_WYG_034-8b>¶
(馳/也)中心揺揺(憂/也)君子于役不知其期(曷至哉不/知及時)不日不¶
月　汶水湯湯行人彭彭(多/也)大夫跋渉我心則憂(旱行/曰跋)¶
我徂東山滔滔不歸(詩/)婦嘆于室　之子于征劬勞于¶
野　順彼長道　秋蓬之轉　月㨗之勞(豈敢定居/一月三㨗)靡¶
所底戾征夫㨗捷　蕭蕭馬鳴駪駪征夫　毎懐靡及¶
　匪居則寜　不遑啓處　乃裹餱糧(于槖/于囊)行道遟遟¶
　人生天地間忽如逺行客(古/詩)不有行者(誰捍/牧圉)跋渉山¶
川(蒙犯霜露/以逞君心)羇旅之臣(幸若/獲宥)莊子曰適莽蒼者三餐而¶
<pb:KR3k0008_WYG_034-9a>¶
反腹猶果然(莽蒼近郊兒/果然飽也)適百里者宿舂(千里者三/月聚糧)不¶
齎糧(漢書上使鄭莊視河決請治行五/日上曰吾聞莊行千里不齎糧)式微之詠(詩云/式微)¶
(式微胡不歸微君/之故胡為乎中露)高蹈之歌(齊人歌曰魯人之臯數年/不覺使我高蹈高蹈謂逺)¶
(行/也)四方之志(萬里/之游)懐安敗名　奚自(猶言自/何來也)日暮塗且¶
逺遊子悲故鄉(古/詩)遊子暮何之(李陵/詩)行旅　羈旅(西征/賦云)¶
(逺行有羇/旅之情)辭邦(去/里)車馬有行色　行人(遊/子)父母在不逺¶
遊(遊必有方/方常也)口倦乎叱咤(手苦乎/轡箠)朝冒霧露(晝披/塵埃)夏為¶
大暑㬥炙(冬為寒/風偃薄)楚辭曰(悲哉秋之為氣憀慄兮若/在逺行登山臨水送將歸)道¶
<pb:KR3k0008_WYG_034-9b>¶
敝道長(呉王謂季孫曰國君道長大夫/不出門何謂也注謂長於道路)駕言徂矣　窮¶
日力　鴻旅於淄歸不復孔不賫糧(魏徴帝納之不疑/至是天下大治行)¶
(旅不賫糧/取給於道)棄官去客秦州(杜甫出為華州司功叅軍/關輔饑輙棄官去客秦州)往¶
來鄠杜間(蕭頴士俄免官/往來鄠杜間)行千里不持尺兵(食貨志天/寶三載道)¶
(路列肆具酒食以待行人店/有驛驢行千里不持尺兵)雪虐風饕(韓/文)背笈篋懐筆¶
牘(栁宗元送文郁師讀孔氏書遯而之釋/背笈箧懐筆牘挟海泝江獨行山水間)覊旅道路(辭/親)¶
(入關覊旅道路韓/愈論薦侯喜状)飄轉(况我飄轉無所定終日慽慽/愁覊旅杜甫嚴氏溪放歌)絶¶
同鄉之人(文粹歐陽詹居閩至于呉則絶同鄉之/人矣自吳至于楚則絶同方之人矣)犯雪¶
<pb:KR3k0008_WYG_034-10a>¶
(過西華/韓愈詩)旅程(愧淹留韓游/湘西寺詩)心飛秦塞雲影滯楚關月(李/白)¶
(江/南)天津老人(裴晉公微時覉遊洛中一日䇿蹇驢上天/津橋時淮西不庭已數年矣有二老人倚)¶
(柱立曰蔡州何時得平見晉公愕然而退有僕夫在後/聞其語曰適憂蔡州未平須得此人為將僕遽告公曰)¶
(見我龍鍾故相/戯爾出劇談録)秋風飄我行逺與淮海期(韋應物將/往江淮)南¶
徙莫從北遊失路(李白上李/長史書)靡靡踰阡陌人煙渺蕭瑟¶
(杜甫/北征)我行已水濵我僕猶木末(上/)客舍盈樽酒江行滿¶
篋詩(韋應物楊州/偶會盧主簿)天長水闊厭逺渉(訪古始及平臺/間李白梁園吟)且¶
悲就行役安得營農圃(李白/古風)連山去無際流水何時歸¶
<pb:KR3k0008_WYG_034-10b>¶
(李白/秋夕)逺遊凌絶境(杜甫/詠懐)東遊西還(杜甫嚴氏溪放歌東/遊西還力實倦從此)¶
(將身更/何許)風物悲遊子(寄王侍/郎詩)萍泛苦寅縁(詠/懐)鳴蟬遊子¶
意(促織念歸/期李白詩)天荒地老(馬周昔作新豐客天/荒地老無人識李賀)被冒畏景¶
渉降棧道(栁宗元送/辛殆庻序)枚乗客於呉相如遊於梁(或致書/匡主用)¶
(極其志節之大者也適時觀變以/成其性節之茂者也桞文送南容)解所乗馬以遺(王義/方孤)¶
(窶舉明經詣京師客有徒歩疲於道者自言父宦逺方/病且革欲往省困不能前義方哀之解所乗馬以遺不)¶
(告姓名去由/是譽振一時)樊澤(舉賢良次潼關雨淖困不能前有熊/執易者同舍逆旅哀之輟所乗馬傾)¶
(楮以濟之自罷所舉/是嵗澤上第本傳)¶
<pb:KR3k0008_WYG_034-11a>¶
　　　逆旅(五/)¶
白保於逆旅(逆旅旅/舍主人)盤飱之饋　館榖底寜(攸/寜)不受報¶
(後漢周陽少孤㣲嘗修逆/旅以供過客而不受報)無驗(商君亡至關不得舍曰/商君令舍人無驗者死)¶
(商君嘆曰/為法自敝)除逆旅置官㰚(晉時以逆旅逐末廢農亡命/依凑勑當除之十里置一官)¶
(㰚使老少貧户守之差令主掌依客舍收錢潘安仁議/曰謹按逆旅久矣行者頼頓止居者薄収其直各得其)¶
(所故國語曰許由辭帝堯之命而舍逆旅詩外傳曰陽/處父過&KR1108;舍于逆旅魏武詩曰逆旅整設以通商賈然)¶
(則唐堯到今未有無舍之/法唯商鞅尤之朝廷從之)不累主人(劉寔字子真杖䇿/徒行毎止不累主)¶
(人薪水/自備)主人之恩孔新豐逆旅(馬周舍新豐逆/旅主人不之顧)起逆旅¶
<pb:KR3k0008_WYG_034-11b>¶
卒為名臣(舒元輿上書言馬周張嘉貞/代人作奏起逆旅卒為名臣)為逆旅上謁(劉/從)¶
(諫傳甄戈者頗任俠從諫厚給卹坐上座自稱荆卿從/諫與定州戍將有嫌命戈取之因為逆旅上謁留飲三)¶
(日乗間/斬其首)困廣陵間不自振(唐李藩年四十餘困廣陵間/不自振妻子追咎藩晏如也)¶
邸店羅列(五代趙在禮厯鎮泰寕/天平所至邸店羅列)徬徨逆旅(李周為内/邱捕賊將)¶
(以勇聞是時梁晉兵爭山東郡盗充斥道路行者必以/兵衛内邱人盧岳將徙家太原舍逆旅徬徨不敢進周)¶
(意憐之為送至西山有盗從林中射岳中其馬周大呼/曰吾在此孰敢爾耶盗聞其聲曰此李周也因各潰去)¶
(五代/史)與諸生共逆旅(李勉少貧狹客梁宋與諸生共逆/旅諸生疾且死出白金曰左右無)¶
(知者幸君以此為我葬餘則君自取之勉許諾既/葬宻置餘金棺下後其家竭勉共啓墓出金付之)同舍¶
<pb:KR3k0008_WYG_034-12a>¶
逆旅(見上樊/澤注)¶
　　　離别(六/)¶
白悲莫悲於生别離(楚/辭)登山臨水送將歸　燕燕(衛莊姜/送歸妾)¶
(也/)涕泣如雨　瞻望不及佇立以泣(詩/)離羣(索/居)之子于¶
歸逺送于野(詩/)驪歌(别歌/也)雲雨之别　携手上河梁遊¶
子暮何之(李陵别/蘇武詩)離别之聲(呉越春秋勾踐將伐呉乃/命國中與之訣而國人悲)¶
(哀作離/别之聲)鹿聚(孔叢子高與鄒文季節為友季節歸魯臨/别流涕子高抗手而止曰人生豈當如羣)¶
(鹿/聚)黯然銷魂者(唯别而/已矣)不拜(東觀漢記陳遵使匈奴辭/王丹丹曰無以相贈贈子)¶
<pb:KR3k0008_WYG_034-12b>¶
(以不拜遂揖/而别遵甚恱)古東門行(叙别/離事)倦客怨離聲(鮑昭/詩)有女仳¶
離　摻執子之手兮(摻執子/之祛兮)别行子於東門(啜其/泣矣)送美¶
人於南浦(傷如/之何)自我不見(于今/三年)誰謂宋逺(宋襄母思/歸衛詩云)氣¶
怨結而不暢(涕滿泣/而横流)風流雲散一别如雨(文/選)嵇康吕安¶
(皆曠逹之士毎一/相思千里命駕)老子送孔子曰(仁者贈/人以言)孔慟泣與訣¶
(則天皇后武氏召為才人方十四母楊慟泣與訣后獨/自如曰見天子庸知非福何兒女悲乎母韙其意止泣)¶
悲離之作尤極於古(文粹元稹杜甫誌曰/悲離之作尤極於古)銷魂橋(唐開/元遺)¶
(事長安東㶚陵有橋徃來迎送皆至/此橋為别離之地故人呼為銷䰟橋)睽離在期(韓/愈)暌携¶
<pb:KR3k0008_WYG_034-13a>¶
(同/上)人生幾何離闊如此(不見足下靣已三年矣人生幾/何離闊如此況以膠漆之心置)¶
(於胡越之身進不得相合退不能相忘/牽攣乖隔各欲白首白居易與元稹書)風吹客衣日杲¶
杲樹覺離思花冥冥(杜甫/歌行)逺别隔兩河雲山杳千里(李/白)¶
(魏都别/蘇少府)離思春冰泮(爛熳不可收韓/愈逺遊聨句)病添兒女戀老□¶
丈夫勇(會合/聨句)三見秦城綠(離居在咸陽三見秦/城綠李白以詩代書)草慼(韋/蘇)¶
(州送李侍御契闊晚/相遇草慼遽離羣)離情兩飄斷不異風中絲(張籍别/叚生)¶
浮雲天上(雨墮地暫時會合/終離異莫東西)相逢半新故(取别隨薄/原杜甫詩)復¶
為萬里别送子山之阿(杜甫别/唐十五)滿堂送客皆惜别(李白/送弟)¶
<pb:KR3k0008_WYG_034-13b>¶
(絲桐感人絃亦絶/滿堂送客皆惜别)明日斗酒别惆悵清路塵(遥望長安/日不見長)¶
(安人/同上)十離詩(唐摭言元相公在淛東時賔府薛書記酒/後争令以酒器擲傷公由此出幕既去作)¶
(十離以獻十離者犬離主筆離手馬離廐鸚鵡離籠燕/離巢珠離池鷹離韝竹離亭鏡離臺筆詩曰越管宣毫)¶
(始稱情紅牋紙上散花瓊都緣用久鋒頭盡不得羲之/手裏擎竹詩云蓊鬱新栽四五行常将貞節負秋霜為)¶
(緣春笋穿墻破不得垂隂/覆玉堂它詩皆類此也)别離慘至今斑白徒懐曩(杜/甫)¶
(鄭公/虔詩)浮雲一别後流水十年間(韋應物淮上/喜會故人)解手背靣¶
(韓愈祭河南友人張員外文曰分教東生君掾雍首兩/都相望於别何有解手背靣遂十一年君出我入如相)¶
(避然生闊死/休吞不復宣)伏枕聞别離疇能忍漂寓(杜/詩)傷離枉芳札¶
<pb:KR3k0008_WYG_034-14a>¶
(韋應/物詩)¶
　　　餞送(七/)¶
白登山臨水送將歸(楚/辭)仙舟(郭林宗自京師歸諸儒送/至河上林宗唯與李膺同)¶
(舟而濟人/謂之仙舟)贈言(見上/注)送美人兮南浦(楚/辭)出宿于濟飲餞¶
于禰(詩/)申伯信邁王餞于郿(詩/)贈䇿(傳士會將歸晉秦/大夫繞朝贈之以)¶
(䇿注云以有/䇿而不用也)慕從(西征賦曰送歸/懐慕從之戀)送子渉淇　之子于¶
歸　逺送于野　燕燕(見上/注)送荆軻於易水　餞踈廣¶
於東門(謂東都/門也)清酒百壺(韓侯出祖出宿于屠/顯父餞之清酒百壺)薄送我¶
<pb:KR3k0008_WYG_034-14b>¶
畿(畿門/内也)晉侯贈餞如公(會侯伯之禮加/以宴好國語)谷永與段會宗¶
書曰(朋友以言贈行萬/里之外以身為本)高祖(以吏繇咸陽吏皆送奉錢/三而蕭何獨以五送也)¶
送者不出郭(陳蕃為豫章太守性峻不接/賔客徴為尚書令送者云云)供帳東都門¶
(祖二/踈也)瞻望不及佇立以泣(衛莊姜送/歸妾詩)孔御安福門(杜元/頴出)¶
(為劒南西川節度使/帝為御安福門臨餞)供帳餞定鼎門外(蕭嵩領朔方節/度使既赴軍有)¶
(詔供帳餞定鼎門/外𤣥宗賦詩勞行)還鎮帝賦詩以餞(張建封鎮徐州還/鎮帝赴詩以餞當)¶
(時雖馬燧渾瑊劉元佐李抱真/等勲寵卓越未有以詩餞者)賦詩祖道(張柬之授襄/州刺史中宗)¶
(為賦詩祖道又詔/羣臣餞定鼎門外)餞太液亭(崔鉉出為淮南節度使/帝餞太液亭賜詩寵之)祖¶
<pb:KR3k0008_WYG_034-15a>¶
道洛濵(許景先帝自擇刺史景先由吏部侍郎為刺史/治虢州十一人治行詔宰相諸王御史以上祖)¶
(道洛濵盛具奏太常樂帛舫水嬉命高力/士賜詩且給紙筆令自賦賚絹三千遣之)李勣入朝(張/文)¶
(瓘補并州叅軍時李勣為長史常嘆曰稚圭今之/管蕭吾所不及勣入朝文瓘與屬僚二人皆餞)獨餞¶
於野(皇甫鎛之貶前坊州刺史班肅/以嘗僚獨餞於野朝廷義之)宰相百官班餞(李/光)¶
(顔復還忠武宰相百官/班餞帝御通化門臨送)于郊(倪若水為汴州刺史時天/下久平人皆重内任雖自)¶
(冗官擢方靣皆自謂下遷班景倩自揚州採訪使入為/大理少卿過州若水餞于郊顧左右曰班公是行若登)¶
(仙吾恨不得/為騶僕也)御通化門祖道(李吉甫為淮南節度使/帝為御通化門祖道)臨¶
門送汝(韓愈平淮西碑云庚/申子其臨門送汝)送臨賀(楊慿所善客徐晦/慿得罪姻友憚累)¶
<pb:KR3k0008_WYG_034-15b>¶
(無敢往者獨晦至藍田慰餞宰相權徳輿曰君送臨賀/誠厚無乃為累乎晦曰方布衣時臨賀知我今忍遽棄)¶
(耶有如公異時為姦佞譛斥/又可爾乎徳輿嘆其直稱之)祖客灞上(項斯江東人楊/敬之祖客灞上)¶
(見閩人濮陽愿/閲其文大推挹)羣公追餞于灞陵列筵而觴送逺之賦¶
圭璋交映(栁宗元送苑/論登第歸文)追而送之江之滸(薛存義將行/桞子載肉于)¶
(爼崇酒于觴追/而送之江之滸)黄鵠一去青冥無極安得不慿豐隆愬¶
蜚廉以寄聲於寥廓邪(送元十/八南遊)樂酣相顧起征馬無由¶
攀(羣花散芳園斗酒開離顔樂酣相/顧起征馬無由攀李白送族弟凝)臨歧惆悵若為分¶
(江上送行無白璧臨歧/惆悵若為分送陳郎將)餞離駐高駕(惜别空慇/懃餞六父)促觴(激/萬)¶
<pb:KR3k0008_WYG_034-16a>¶
(慮掩抑淚潺湲杜/甫湘江宴餞詩)餞别起登臨之思(劉禹錫管/城驛記)送子清¶
秋暮(杜甫送殿中楊監送子/清秋暮風物長年悲)羣公踐南陌(餞裴端公赴/道州詩羣公)¶
(踐南陌肅/肅秩初筵)前驅入寶地祖征飄金繩(杜甫恵義寺/餞崔都督)開筵¶
引祖帳慰此逺徂征(憶舊遊開筵引祖帳慰此逺徂征/鞍馬若浮雲送子驛騎亭李白)¶
送夫君於天涯(惜餘春賦望夫君兮只咨嗟横涕淚兮/怨春華遥寄影於明月送夫君於天涯)¶
(李/白)賢豪相追餞却到棲霞山(李白送族弟凝攝/宋城主簿至月橋)送君别¶
有八月秋颯颯蘆花復益愁(雲忛望逺不相見日暮/長江空自流李白送别)愁¶
腸若牽繩(韓/詩)祖帳排舟數(杜/詩)¶
<pb:KR3k0008_WYG_034-16b>¶
　　　遊覽(八/)¶
白以遨以遊(詩/)駕言出遊以寫我憂(詩/)挑兮逹兮在城¶
闕兮(挑逹往來/相見皃詩)子之湯兮宛丘之上(宛丘刺陳幽/公遊蕩無度)晉趙¶
文子(觀於九原曰/樂哉斯丘)可以逺眺望(月令/五月)登城不指　常事¶
曰視非常曰觀(榖梁/傳)禁屬遊飲食于市者(周/禮)盤遊(慢遊/是好)¶
寓目(憑軾/而觀)縱觀(逸遊/是娯)孔遨遊林墅(盧鈞始被召自以當/輔政既失志故内怨)¶
(望數移病不事事遨/遊林墅累日一還)酣遨(裴耀卿蓋嘉運詔為河西隴/右節度使嘉運以新立功日)¶
(酣遨未赴屯/耀卿言於帝)召故人出游(柳渾罷政事免後數日置酒/召故人出游酣肆乃還曠然)¶
<pb:KR3k0008_WYG_034-17a>¶
(無黜/免意)登葛憒山(王勃既廢客劒南甞登/葛憒山曠望慨然長思)不騖逺不陵危¶
(環山洄江四出如一誇奇競秀或不/相譲徧行天下唯是得之栁訾洲記)忽焉若飄浮上騰¶
以臨雲氣(伐惡木刜奥草前指後劃心舒目行忽焉若/飄浮上騰以臨雲氣萬山靣内重江東隘聨)¶
(嵐合耀旋視其宜/常所未覩同上)窮廻谿幽泉怪石無逺不到(到則披/草而坐)¶
(傾壺而醉/西山記)登高嵒而企踵兮瞻故邦之殷轔山水浩以¶
蔽虧兮路蓊勃以揚氛(栁宗元/閔生賦)雲水登臨(多聞放志杜/牧趙真齡制)¶
于暮之春(徴賢合姻登舟于兹水之津連山倒垂萬象/在下浮空泛景湯若無外横碧落以中貫陵)¶
(大虚而徑度羽觴飛翔匏竹激越熈然而歌婆然而舞/持頥而笑瞪目而倨不知日之將暮則於向之物者可)¶
<pb:KR3k0008_WYG_034-17b>¶
(謂無負矣栁/宗元南池序)其崖谷之委會(則泓然為池灣然為溪其/上多楓柟竹箭哀鳴之禽)¶
(其下多芡芰蒲蕖騰波之魚韜函太/虛澹灔里閭誠游觀之佳麗也同上)曠望延駐目(杜甫/上後)¶
(薗山脚曠望延駐/目飄颻散踈襟)¶
　　　相思(九/)¶
白自我不見于今三年(詩/)静言思之　悠悠我思　願¶
言思伯　我之懐矣實勞我心　瞻彼日月有懐于衛¶
靡日不思　我思不逺　豈不爾思逺莫致之室是逺¶
而如之何勿思　一日不見(如三秋兮/如三月兮)無思逺人勞心忉¶
<pb:KR3k0008_WYG_034-18a>¶
忉(忉忉/憂也)忘我實多　伊可懐也　未見君子憂心(弈弈/忡忡)¶
千里命駕(見上/注)夢想見容輝　我思故人孔桑榆儻可¶
收願寄相思字(韓愈寄李/大夫詩)怨莫怨兮(唐文粹皮日休九/諷見逐怨莫怨兮)¶
(新相/思)相思之苦懐(劉禹錫荅栁子厚書相思之苦懐膠/結贅聚至是泮然以銷所不如晤言)¶
(者無/幾)未能忘情忍不酸鼻(文粹劉軻與陸賔虞書兩心/始親而形骸已相逺茍未能)¶
(忘情忍不酸鼻出/涕為吾友之思耶)交游颯向盡宿昔浩茫然(杜甫交游/颯向盡宿)¶
(昔浩茫然促觴激/萬慮掩抑涙潺湲)風波離思滿宿昔容鬢改(韋應物淮/上寄親故)¶
灑别淚於尺波寄東流於情親(李白愁/陽春)長望杳難見浮¶
<pb:KR3k0008_WYG_034-18b>¶
雲横逺山(李白詩置書雙袂間引領不蹔/閑長望杳難見浮雲横逺山)佳期綵雲重¶
欲贈隔逺天(擬古/同上)¶
　　　經過(十/)¶
白王商過樓䕶(䕶字君卿為天水太守免官居長安都/城侯王商為大司馬候䕶䕶宅狹小官)¶
(屬立車下久住欲雨主簿謂諸掾曰不肯強諫/天雨立閭巷耶商聞之遂去主簿終身廢之)陳遵飲¶
左氏(遵為河南太守弟汲為荆州牧之官俱過長安富/人左氏飲司直陳崇劾遵過寡婦左氏家飲免官)¶
伐申過鄧(傳楚文王伐申過鄧鄧/侯曰吾甥也止而享之)臧武如晉雨過御叔¶
(御叔將飲酒曰焉用聖人我將飲酒而已/雨行何以聖為注武仲多智人謂之聖人)田蚡謂灌夫¶
<pb:KR3k0008_WYG_034-19a>¶
曰(欲與仲孺過魏其侯會仲孺有服灌夫曰/將軍乃肯幸臨魏其候夫安敢以服為解)毋&KR0914;髮待¶
賔(陶侃字士行孝廉范逵嘗過侃時倉卒無以待賔/客母截髮為二髲以易酒肴極豐備從者亦過望)怒¶
直進(王忱字元逹桓𤣥詣忱通人未出乗興/直進忱對𤣥鞭門人𤣥怒去忱亦不留)不交客言¶
(嵇康夏月於大樹下鍜向子期佐之鍾會結客同造之/康視鍜如舊傍若無人良久不交一言會去康曰何所)¶
(聞而來何所見而去會曰聞所聞而/來見所見而去大恥之遂深怨恨)理髮(謝安為桓温/司馬温詣安)¶
(安方理髮安性遲緩久而方罷令取幘温/見留之曰令司馬著㡌進其見重如此也)入沐(王恬傲/誕不拘)¶
(禮節謝安造之坐少頃恬便入内安以為必厚/待己久之乃沐頭散髮而出竟無賔主之意)不過從¶
兄(第五倫/字伯魚)迎送(董賢為司馬上令私過孔光光雅恭謹/知上欲尊賢乃戒衣冠出門望見賢車)¶
<pb:KR3k0008_WYG_034-19b>¶
(乃入拜謁恭迎不敢均敵上/恱拜光兄子為諫議大夫)王獻之(子敬經呉郡聞顧/辟疆有名園先不)¶
(相識乗平肩輿徑入辟疆方集賔客獻之游厯傍若無/人辟疆怒曰慠主人非禮也以貴驕士非道也令蒼頭)¶
(驅出獻之慠/然亦不屑意)孔杖屨經過(齊澣留司東都嚴挺之亦為/林甫所廢與澣家居杖屨經)¶
(過不/缺日)迎送敕使皆有常處(鄭珣瑜江南君凢迎送敕使/皆有常處吏宻識其馬進退)¶
(不數/歩差)過王繇(王鉷子凖以鬪雞供奉禁中過駙馬都尉/王繇既置酒永穆公主親視供具萬年尉)¶
(賈季隣等/候凖經過)敕具酒食(王珪與房𤣥齡杜如晦善母李嘗/曰兒必貴然未知所與游者何如)¶
(人會𤣥齡等過其家李闚/大驚敕具酒食歡盡日)不迎不送(五代裴皥桑維翰/已作相嘗過皥皥)¶
(不迎不送人或問之皥曰我見桑公於中書庻僚也/桑公見我於私第門生也何迎送之有人以為當)東¶
<pb:KR3k0008_WYG_034-20a>¶
阡北陌杖屨來徃(古之老於鄉者将自佚非自苦閭井/田宅具在親戚之不仕與倦而歸者)¶
(不在東阡在北陌可杖/屨來往也韓愈孔公銘)經過老自休(杜甫還/灞上遊)¶
　　　干謁(十一/)　(刺附/)¶
白范睢為須賈御(入相府曰我為/君先通相君)張儀謁蘇秦(秦戒門/下不為)¶
(通又不得放去數日方見/之坐於堂下以激儀也)上謁(雋不疑曼倩冠進賢冠/𢃄礧其劒上謁暴勝之)¶
(上謁若今/通名也)不避寒暑(張湯請/謁云云)埽門(魏勃欲見曹參早掃/齊相舍人門以自達)¶
書刺(高紀有謁者自書刺以/言爵里若今之通名也)景丹(性情高未嘗/修刺謁人)覆刺(高/彪)¶
(有雅才從馬融訪大義融乃辭疾不/見彪覆刺遺融書云云融慙乃追之)刺字漫滅(襧衡來/遊許下)¶
<pb:KR3k0008_WYG_034-20b>¶
(隂懐一刺既無所/適於是刺字漫滅)奏刺(夏侯湛事見/聦悟門注)六卿之門(宋公子/魚無日)¶
(不數於六/卿之門)朱博馳騁進取不師道徳　莫為我先(先容/也漢)¶
(書/)孔融(年七嵗謁李膺門下不為通融曰我與李府君/親舊門下具白之膺見融問何親融曰先君孔)¶
(子與老君有師資之道故/僕與君亦累世通舊也)露索(蕭望之王仲翁俱欲謁/見霍光光自上官桀事)¶
(後出入自備士當見者皆露索去刀兵兩史挾持/望之獨不肯受索曰不願見非周公握髪之禮)徑入¶
哭(後漢趙壹元叔為郡計吏到京師造河南尹羊渉不/得見壹以非渉無託名者乃日到門渉許通尚卧未)¶
(起徑入上堂曰竊伏西州承高風久矣乃今方遇而忽/然奈何命也因舉哭聲渉知非常人乃起延話大奇之)¶
追不顧(趙壹為羊渉所稱名動京師西還過𢎞農侯大/守皇甫規門者即不通壹遂遁規知是壹大驚)¶
<pb:KR3k0008_WYG_034-21a>¶
(追之壹不/顧而去)一逢掖(王符節信性耿介皇甫規解官歸安/定鄉人有以貨買鴈門太守者亦去)¶
(職還書刺謁規規卧不起既入問君前在郡食鴈美乎/有頃白符在門規驚遽出迎入語曰徒見二千石不如)¶
(一逢/掖)養痾傲士固其宜也(高彪覆刺遺/馬融書云)徑上牀(蜀彭羕/見龎統)¶
(統非羕故舊又有賔客徑上統牀卧曰須賔/客罷與卿談賔罷請食然後語統大竒之)修刺候通¶
(歩隲字子山與衛旌種𤓰自給夜誦經傳會稽焦征羌/豪縱二子懼為所侵乃共修刺奉𤓰謁征羗不時通旌)¶
(欲去隲曰畏之而來/非慕義也屈何傷乎)孔拒卻(常衮性狷潔遷禮部侍郎/時宦者劉忠翼權震中外)¶
(涇原節度使馬璘為帝寵/任有所干請衮皆拒卻)不往(韋純京兆尹李實曰與/我同里素聞其賢願識)¶
(之而進於上或者喜以告曰子今日詣實而/明日賀者至矣貫之唯唯不往官亦不遷)終不肯詣¶
<pb:KR3k0008_WYG_034-21b>¶
(韋肇為元載所惡載曰肇若過/我當擇善地處之終不肯詣載)過府不謁(温庭筠薄於/行調方山尉)¶
(不得志去歸江東令狐綯方鎮淮南/庭筠怨居中時不為助力過府不謁)不顧(竇參按江淮/獄揚州節度)¶
(使陳少游偃蹇不郊迎遣軍吏致問參/厲辭譙責少游慙往謁參參不顧即去)伺望顔色親執¶
轡箠(張昌宗貴震天下諸武兄弟及宗楚客/等争造門伺望顔色親執轡箠唐史)厚以金謝¶
(王播既失職見王守澄方得君厚以金謝守澄乗間薦/之天子有意復用於是諌議大夫獨孤朗等見延英言)¶
(播傾邪關通帝左右/状帝沖闇不納其言)僕妾干謁(栁澤上䟽且斜封官者/皆僕妾干謁迷謬先帝)¶
仕進干請不結子弟則謁主書(元載得君縱諸子弟關/通貨賄凡仕進干請不)¶
(結子弟則/謁主書)私謁盈几不省(孔緯為吏部侍郎權要私謁/至盈几一不省當路不恱改)¶
<pb:KR3k0008_WYG_034-22a>¶
(太常/卿)具軍容伏謁(柳公綽牛僧孺罷政事為武昌節度/使公綽具軍容伏謁左右諫止之答)¶
(曰奇章始去台宰方鎮/重宰相所以尊朝廷也)非慶弔不至宰相第(栁仲郢在/朝非慶弔)¶
(不至宰/相第)以州民入謁(胡証拜振武軍節度使過河中時/趙宗儒為帥以州民入謁里人榮)¶
(之/)謝絶請謁(高郢進禮部侍郎時四方士務朋比更相/譽薦以動有司徇名忘實郢疾之乃謝絶)¶
(請/謁)請謁不行(李乂為吏部侍郎典選事請謁/不行時人語曰李下無蹊徑)後至(宋璟/㑹有)¶
(喪告滿入朝公卿以次謁通禮意易之等後至/促歩前璟舉笏却揖唯唯故積怨常欲中傷)賕謁紛¶
紜(長寜公主韋庻人所生内倚母愛寵傾一朝與安/樂宜城二主后媦郕國夫人争任事賕謁紛紜)趨¶
階降伏(唐持太和中為渭南尉試京兆府進士時尹杜/悰欲以親故託之持輙趨階降伏悰語塞乃止)¶
<pb:KR3k0008_WYG_034-22b>¶
荔枝圖(劉宗龜姻舊或干以財率/不答但冩荔枝圖與之)負勢賕請(任瓌厯職/有功然補)¶
(吏多為親故人私至負/勢賕請瓌知不甚禁遏)請託為姦(姜晦為吏部侍郎主/選曹史嘗請託為姦)¶
(前領選者周棘扈藩檢窒/内外猶不禁至晦悉除之)上謁軍門(房𤣥齡太宗以燉/煌公徇渭北杖䇿)¶
(上謁軍門/一見如舊)崔挹為人請託干湜(見父/子門)令狐峘(在吏部因/尚書劉晏)¶
(力時楊炎為侍郎故峘内徳晏至分闕以善闕奉晏惡/闕與炎炎心不平建中初峘為禮部侍郎炎執政不為)¶
(憾炎出故宰相杜鴻漸門下其子封求𢎞文生以託峘/峘謝使者曰得公手署峘得以職炎不疑署送之峘即)¶
(日奏言宰相廹臣以私從之負陛下不從則害/臣帝以誥炎具道所以然帝怒貶衡州别駕)不憚寒¶
暑(李敬𤣥造請/不憚寒暑)公行私謁(韋嗣立上書曰垂拱間/仕入彌多公行私謁)私造¶
<pb:KR3k0008_WYG_034-23a>¶
(韋𢎞景吏部員外郎楊虞卿以累下吏詔𢎞景與御史/詳讞虞卿私造門𢎞景厲言曰有詔按公尚私謁耶虞)¶
(卿多朋助自謂必/見納及是惶恐去)慢折(蘇味道性友愛其弟味元嘗請/託不遂因慢折之味道怡然不)¶
(屑/)先賂關子(李逢吉其黨有張又新等八人而傳會者/又八人皆任要劇故號八關十六子有所)¶
(求請先賂關子後逹/於逢吉無不得所欲)日見賔客於第(李宗閔楊虞卿/日見賔客於第)無¶
間(韋瓘累中書舍人與李徳裕善徳裕/任宰相罕接士唯瓘往請無間也)恥汚詖謁(席豫/太平)¶
(公主聞其名將表為諫/官豫䎵汚詖謁遁去)干財(趙隠始布衣時家無貲與/兄隲同耕以養雖姻宗之)¶
(富未嘗/干以財)干請不應(鄭畋時田令孜恃權/有所干請畋不應)願罷所授(沈傳/師初)¶
(拜官宰相欲以姻私託幕府者/傳師固拒曰誠爾願罷所授)後生内謁必引見諄諄¶
<pb:KR3k0008_WYG_034-23b>¶
(鄭餘慶後生内謁必引見諄/諄教以經義務成就儒學)抳杜干請(牛徽擢吏部員/外郎乾符中選)¶
(曹吏多姦嵗調四千員徽治/以剛明抳杜干請法度復振)願事鞭靮(封常清年三十/未有名高仙芝)¶
(為都知兵馬使嘗出軍奏傔從三十餘人衣褠鮮明常/清慨然投牒請豫常清素瘠又脚跛仙芝陋其皃不納)¶
(明日復至仙芝謝曰傔已足何庸復來常清怒曰我慕/公義願事鞭靮故無媒自前公何見拒深乎以皃取士)¶
(恐失之子羽公其念之仙芝猶未納/乃日候門下仙芝不得已竄名傔中)私謁之書(吕胃遷/禮部侍)¶
(郎與裴延齡爲姻家擢其子操上第㑹入/朝遺私謁之書于廷出為潭州刺史卒)以私託人(鄭/珣)¶
(瑜未嘗以私託人而/人亦不敢謁以私)造詣不敢干以私(裴垍持法度雖/宿貴前望造詣)¶
(不敢干/以私)臨教(辛讜龎勛反攻杜慆於泗州讜聞之拿舟/趍泗口貫賊柵以入慆素聞其名握手曰)¶
<pb:KR3k0008_WYG_034-24a>¶
(吾僚李延樞嘗為吾道夫子/為人何意臨教吾無憂矣)多託以私(劉從諫還藩進/同中書門下平)¶
(章事公卿/多託以私)争出其門(韋渠牟帝既偏于聽任士之浮競/甘進者争出其門赫然勢熖可炙)¶
往見(杜甫客呉越齊趙間李/邕竒其材先往見之)不以私謝(李至逺之知選/以内史李昭徳)¶
(進人或勉其徃謝荅曰公以公/用我奈何欲謝以私卒不詣)結納閽寺(李修飾㕑傳/結納閽寺求)¶
(善/譽)丐援引(竇文埸臺省要官走門/下丐援引者足相躡)徼倖者願一見如天¶
人然(高力士知内侍省事徼/倖者願一見如天人然)退朝門無私謁(漢隱帝自/即位以來)¶
(樞密使楊邠揔機政邠頗公忠退朝門/無私謁雖不却四方饋遺有餘輙獻之)頗行干託(隱帝/自關)¶
(西罷兵漸近小人與後賛李業等嬉遊無度而太后親/族頗行干託洪肇與楊邠稍裁抑之出五代史三十史)¶
<pb:KR3k0008_WYG_034-24b>¶
(洪肇/傳)足接於門墻之間(昇乎堂而望乎室者亦將一/年于今矣韓愈陸參薦士書)伺¶
候於公卿之門犇走於形勢之塗(足將進而趦趄口將/言而囁嚅送李愿歸)¶
(盤/谷)俛黙惕息疊足搨翼拜祈公侯之閽跪邀賢逹之車¶
(栁宗元上/權補闕書)白璧之契(文粹李嶠上高長史書御賔以之/失位篲客以之無門將恐慕義之)¶
(夫思為黄鵠之舉假其白/璧之契接以黄金之言)閽人斥之馭者排之(文粹房/琯上張)¶
(燕公書衣惟素褐乗非車馬閽人斥之馭/者排之長衢高門驟拜左右則近於論訴)¶
　　　賔館(十二/)¶
白適子之館兮(詩/)于時廬旅(廬舍/賔客)十里有廬廬有飲食¶
<pb:KR3k0008_WYG_034-25a>¶
(周/禮)天子賜舍司儀致館(儀/禮)賔館(記曰大饗卷三牲/之爼歸於賔館)見人¶
不能館不問其所舍(禮/)賔客至無所館　子曰生於我¶
乎館(死於我/乎殯)除館(晉人為季孫除館/於西河囚之也)子姑就館　敢辱¶
大館(叔弓如晉/辭館云云)壊垣(子産如晉壊其館之垣而納車馬/士文伯曰繕完葺牆以待賔客今)¶
(吾子壊之其若異客何子産曰諸侯/舍於𨽻人門不容車而不可踰越)崇大諸侯之館(晉/文)¶
(為盟/主)飾㕑傳稱過客(傳音轉宣詔曰或擅興徭役飾㕑/傳稱過客注㕑飲食傳傳舍使及)¶
(過客皆得/令稱其意)賔至如歸　舍不為暴　東閤(公孫𢎞為丞/相開東閤以)¶
(延賔及公孫賀劉/屈氂時壊為馬廐)連榻坐客(晉羊琇豪貴杜預拜鎮南/將軍朝士皆畢賀乃連榻)¶
<pb:KR3k0008_WYG_034-25b>¶
(而坐琇與裴楷後至曰杜元凱乃/復以連榻而坐客耶遂不坐而去)倒屣迎賔(王粲仲宣/詣蔡邕邕)¶
(倒屣迎之粲年少容皃短小既至一座盡驚邕曰/王孫有異才吾不如也吾家書籍文章盡與之)孔題¶
客舎(蔣欽緒厯吏部貟外郎始韓琬為髙郵主簿使京/師自負其才有不遇之言題客舎它日欽緒見之)¶
(笑曰是子嘆後時邪久之琬舉/賢良方正欽緒擢其文異等)客次(王守恩為西京留/守時周太祖以樞)¶
(宻使將白文珂等軍西平三叛還過洛陽守恩方詣館/謁坐於客次以俟見而吏馳報新留守視事於府矣守)¶
(恩大驚不知/所為遂罷去)伏枕寄賔館(宛同清漳濵/李白留别詩)客位但箕箒(家/貧)¶
(無供給客位但箕/箒杜甫送重表姪)林表(韋蘇州賔館在林/表望山啓西扉)五花館(荆南/舊有)¶
(五花館待賔之上地故蔣鉉上成汭詩云不/是上台憐姓字五花賔館敢從容南部新書)掃灑黄金¶
<pb:KR3k0008_WYG_034-26a>¶
臺招邀青雲客(李白寄/呉王)¶
　　　朋友(十三/)¶
白伐木(燕朋友/故舊也)良朋執友(同志/者)面友(揚子法言曰友/而不心面友也)¶
朋(又曰朋而不/心面朋也)知己　神交(嵇康阮籍山濤/一見便為神交)同人(同道/也)¶
泛交　吾友　久敬(晏平仲善與人/交久而敬之)同求(將/)舊識(呉季/札見)¶
(鄭子産如/舊相識)故知(叔向適鄭騣蔑與一言而/善執手以上遂如故知)失人(可與言/而不與)¶
(之言/失人)非義不合　合志同術(儒有合志同方營道同術/並立則樂相下不厭其交)¶
(友有如/此者禮)誰謂膠漆堅不如陳與雷(陳重雷義友/分深人語云)淡若水¶
<pb:KR3k0008_WYG_034-26b>¶
(君子之交淡若水小人之交甘/如醴君子淡以成小人甘以壊)傾蓋如故(家語孔子遇/程子傾蓋而)¶
(語終日甚相恱顧謂子路曰程/子天下之賢士取束帛以贈之)知我者鮑叔(管仲曰生/我者父母)¶
捨短從長(後漢李爕字徳公所/交者皆捨短從長)同心　斷金　如蘭(易/二)¶
(人同心其利斷金同/心之言其臭如蘭)刎頸(漢張耳陳餘相/與為刎頸之交)忘年(文士傳/禰衡有)¶
(逸才與孔融作爾汝交時衡年二十/餘融已年五十敬衡秀才而忘年也)莫逆(莊子曰四人/相視而笑莫)¶
(逆於心相/與為友也)忘言(莊子云得意/而忘言也)義之與比(君子之於天下/無適也無莫也)¶
(義之/與比)徳不孤必有鄰　氣合(聲/同)金石之交(漢王/與信)芝蘭之¶
室　有朋自逺方來(不亦/樂乎)無友不如己者　友其士之¶
<pb:KR3k0008_WYG_034-27a>¶
仁者　擇其善者而從之　取友樂羣(禮/)止於信(禮曰/交國)¶
(人止/於信)盍簪(易豫卦曰勿疑/朋盍簪簪疾也)朋從爾思　上交不謟(下交/不瀆)¶
豈無他人(唯子/之好)子夏曰可者與之不可者拒之(子張曰/異乎吾)¶
(所聞君子尊賢而容衆嘉善而矜不能我之大賢於人/何所不容我之不賢與人將拒我如之何其拒人也注)¶
(友交當如子夏/泛交當如子張)為友導騶(范式為荆州友人孔嵩家貧/為新野縣傭縣遣嵩為式導)¶
(騶式曰孔仲山耶勑代/嵩嵩以傭未畢不肯去)定交於杵臼之間(公沙穆家貧/與呉祐賃舂)¶
(祐與語大驚遂定/交於杵臼之間)鍾會年少(傅嘏以明/智友之)君子定其交而¶
後求　西南得朋(易/)為誄(郤超卓犖有曠世之度竹林/交遊毎有勝狀寒門後進拔)¶
<pb:KR3k0008_WYG_034-27b>¶
(而友之死之日貴/賤為誄者四十人)拜親推宅(呉周瑜推道南大宅以舍/孫䇿母升堂拜之有無通)¶
(共/)拜親友(荀顗王濟何/劭為拜親友)不拜母(庾衮與諸兄過邑人陳/淮兄弟友之拜其母衮)¶
(獨不拜曰拜人之母將同於子其義至大/鄰人禇徳隱逸養親老而無倦衮毎拜之)拜父(魏志孔/融才高)¶
(倨傲年在陳紀陳羣之間融先/與紀友後與羣交更為紀拜)下交(史記趙有處士毛/公藏於博徒薛公)¶
(藏於賣漿家魏公子無/忌從此二人結交遊)交小吏(呉祐舉孝廉郡中祖道/祐越坐與小吏黄真歡)¶
(語移時功曹以倨傲請黜之太守曰呉季/英有知人之明且勿言其後真亦舉孝廉)三友為一龍¶
(華歆邴原管寜為友俱遊學相善故時人號/三友為一龍歆為龍頭原為龍腹寜為龍尾)連璧(夏侯/湛孝)¶
(若與潘岳友善毎出/同輿人謂之連璧)近不相得(逺而/彌親)朋友相舉(親戚/相推)心¶
<pb:KR3k0008_WYG_034-28a>¶
同琴瑟(道叶/膠漆)貴相知心　投分(推/誠)金蘭(松/竹)早鶯求友¶
相彼鳥矣猶求友聲(矧伊人矣/不求友生)交府士(王尼為䕶軍府/士卓犖不羈王)¶
(澄胡母輔之齎羊酒詣䕶軍府尼時給府養馬輔之等/遂入座馬廐下與尼炙羊飲酒醉飽而去不見䕶軍䕶)¶
(軍大驚即與尼/長假免其為兵)益親(家語孔子曰自季氏賜/我粟千鍾其交益親)　孔與人¶
交終嵗無款曲(韋/純)友善(李鄘彊直無私與楊憑穆質許/孟容王仲舒友善皆以氣自任)¶
不妄交遊(常/衮)與人交始終一節(武儒/衡)交不茍合(王珪慎/於所遇)¶
(交不/茍合)友託(薛收與元敬俱為文學館學士時/房杜等處心腹之寄深相友託)蕭嵩(為洛/陽尉)¶
(已有名士/争往交)非名士夙儒不與游(蕭復非名士夙儒/不與游以清操顯)文章¶
<pb:KR3k0008_WYG_034-28b>¶
四友(杜審言少與李嶠崔融蘇味道/為文章四友世號崔李蘇杜)小友(李泌張九齡/與嚴挺之蕭)¶
(誠善挺之惡誠佞勸九齡謝絶之九齡忽獨念曰嚴太/苦勁然蕭軟美可喜方命左右召蕭泌在㫄率爾曰公)¶
(起布衣以直道至宰相而喜軟美/者乎九齡驚改容謝之因呼小友)已然諾(郗士美平生/與人交已然)¶
(諾以是名/重於世)莫逆交(楊寜與陽城為莫逆交徳宗以諫議/大夫召城城未拜詔寜即諭與俱來)¶
終始不少變(韓愈不詭隨與人/交終始不少變)深交者易怨(禇遂良以/為朋友深)¶
(交者/易怨)寡交游(裴光庭性静/黙寡交游)忘年交(陸䞇張鎰有重名䞇/往見語三日奇之請)¶
(為忘/年友)與有名者游(孔緯多與/有名者游)所交皆天下有名士(鄭絪/善屬)¶
(文所交皆天/下有名士)一時俊傑(杜佑所交遊/皆一時俊傑)忿恨(薛逢初與彭/城劉瑑交瑑)¶
<pb:KR3k0008_WYG_034-29a>¶
(文辭出逢數人下常易之瑑/稍親近逢不得意遂相忿恨)喜交豪猾博徒(獨孤懐恩/喜交豪猾)¶
(博/徒)面交如携手(北夢𤨏言顔堯自為誌文有面/交如携手見利即解携而去也)人生交¶
契無老少論交何必先同調(杜甫徒/歩歸行)北䆫三友(白樂天/以詩酒)¶
(琴為三友詩曰今日北䆫下自問何所為欣然得三友/三友者為誰琴罷輙舉酒酒罷輙吟詩三友遞相引循)¶
(環無/已時)交遊解散羞與為戚(栁宗元答問交遊解散羞與/為戚生乎嚮慕毁書滅跡他)¶
(人有惡指諉増益身/居下流為謗藪澤)故友新交(李白贈新平少年故友/不相恤新交寜見矜)¶
斗酒强然諾寸心終自疑(李白谷風刺輕薄交道方嶮/&KR2404;斗酒强然諾寸心終自疑)¶
對面九疑峰(箜&KR1283;謡輕言託朋友對面九疑峰多花必/早落桃李不如松管鮑久已死何人繼其)¶
<pb:KR3k0008_WYG_034-29b>¶
(蹤/)蘭交空懐思(李白江上/寄元六)皆折官位輩行願為交(韓愈/王公)¶
(碑家江南讀書著文其譽藹鬱當/時名公皆折官位輩行願為交)謝絶(元載李少良上/書詆其醜狀載)¶
(由是非黨與不復接/生平道義交皆謝絶)傾心(李安逺從士大夫茍/勝己必傾心交之)與楊綰¶
崔祐甫善(張鎰不妄交游特/與楊綰崔祐甫善)交能終始(張九齡與嚴挺/之袁仁恭梁昇)¶
(卿盧怡善世稱/其交能終始者)所交必大人長者(張廵所交必大人/長者不與庸俗合)能¶
交當時豪俊(孔述睿少修潔/能交當時豪俊)全交(趙驊敦交友少與商/寅顔真卿栁芳陸據)¶
(蕭頴士李華邵軫善時為語曰啇/顔栁陸李蕭趙邵謂能全其交也)褐衣之賤(路巖所交/雖褐衣之)¶
(賤待以禮/始終一節)刎頸交(杜伏威與里人輔/公祐約刎頸交)博徒輕俠(唐憲所/交皆博)¶
<pb:KR3k0008_WYG_034-30a>¶
(徙輕/俠)雅自款結(宇文士及初士及為隋奉御而/高祖任殿中少監雅自款結)寛厚樂¶
易(盧承慶寛厚樂易/士友以此親之)善與人交(朱敬則善/與人交)方外十友(陸/餘)¶
(慶雅善趙貞固盧藏用陳子昻杜審言宋之問/畢搆郭襲㣲司馬承禎釋懐一時號方外十友)耐久朋¶
(魏元同與裴炎締交能/保終始故號耐久朋)與貴近交(王琚以父隱居甞為/鳯閣侍郎故數與貴)¶
(近/交)楊穆許李(楊慿重交遊與穆質許孟容李鄘/相友善一時歆慕號楊穆許李)鄭楊段¶
薛炙手可熱欲得命通魯紹瓌蒙(崔鉉所善者鄭魯楊/紹復段瓌薛蒙頗參)¶
(議論時語曰鄭楊段薛炙手可熱欲得命通魯紹瓌䝉/帝聞之題于扆是時魯刑部侍郎鉉欲引以相帝不許)¶
(用為河南尹它日帝語鉉曰魯/去矣事由卿乎鉉惶懼謝罪)所與遊皆天下豪俊(韓/滉)¶
<pb:KR3k0008_WYG_034-30b>¶
(㓜時已有善名所/與遊皆天下豪俊)生死不易(嚴挺之重交游/許與生死不易)既久乃益¶
固(盧鈞與人交結若/澹薄既久乃益固)時號鮑謝(鮑防與中書舍人謝/良弼友善時號鮑謝)忘¶
年交(孟郊性介少諧合/愈一見為忘年交)山林友(韋温少合所善惟蕭祐/少貧窶隱居以孝聞謷)¶
(然不以塵事自蒙/故温號山林友)布衣交(鄭畋几與布衣/交至貴無少易)有名士(栁渾/與游)¶
(者皆有/名士)友善(富嘉謨累轉晉陽尉呉少㣲/新安人亦尉晉陽尤相友善)能終能始(陳/子)¶
(昻趙貞固前死藏用撫其/孤有恩人稱能終始交)保交以簡恭(栁玭述家訓戒/子孫曰余㓜聞)¶
(先公僕射言/保交以簡恭)金蘭簿(戴洪正毎得宻友一人則書于編/簡焚香告祖考號金蘭簿出宣武)¶
(盛/事)嘗所與游皆青雲之士聞名如盧杜高韻如包李(盧/象)¶
<pb:KR3k0008_WYG_034-31a>¶
(杜甫包佶李紓劉/禹錫武陵集紀)故友(少年樂新知衰暮思/故友韓文除官赴闕)金石姿(我/年)¶
(二十五求友昧其人哀歌西京市乃與夫/子親方為金石姿萬世無緇磷韓北極詩)貴賤交不易¶
恐傷中園葵(李白宣城/送劉副使)艱難懐友朋(羇旅惜宴㑹艱難/懐友朋杜甫陪章)¶
(留後惠/義寺)當面論心(晚將末契託年少當面論/心背面笑杜莫相疑行)誠信(治友/莫若)¶
(誠信杜牧送/人赴舉序)忘年友(薛道衡崔祖濬與/高儉為忘年友)同襟期(杜甫時/赴鄭老)¶
(同襟/期)鈞禮(岑文本生平故人/雖羇賤必鈞禮)接故舊如布衣時(劉仁軌/雖貴顯)¶
(不自矜倨接故/舊如布衣時)¶
　　　擇交(十四/)　(拒交附/)¶
<pb:KR3k0008_WYG_034-31b>¶
白擇不處仁焉得智(語/)拜其子(後漢矦覇欲友王丹覇/子見丹下車拜丹答拜)¶
(覇子曰大人方願交歡奈何拜小/子丹曰君房有是言丹未之許也)君子定其交而後求¶
(易/)無友不如己者(語/)拒交(陳遵欲交王丹/丹拒而不許)又(楊仁字文/義辟司徒)¶
(桓虞府府椽宋章貪奢不/法仁終不與交言同席)友賢(仇覽季智太學中與同/郡符融比宇常自守融)¶
(竒之曰志士交結之秋雖務勤學守之何執覽正色曰/天子修太學豈使人游談其中乎融告郭林宗林宗曰)¶
(與融齎刺詣之遂留宿/林宗嗟歎下床為拜)不拜親(庾衮事/見上注)孔蕭復(厲名節/不通狎)¶
(流/俗)不喜交權利(崔/從)從賢士游(宗室璡好從/當世賢士游)不妄交(李讓/夷廉)¶
(介不/妄交)以道義合(韋陟其以道義合雖/後進布衣與均禮)所與友皆第一流¶
<pb:KR3k0008_WYG_034-32a>¶
(裴/佶)不喜與流俗交(陸龜䝉不喜與流俗/交雖造門不肯見)胡生非其人不¶
交(胡逺客懐道守義非其人不/交得無病乎韓愈答胡直均)不敢厯門(張直方西班/倜儻勲臣也)¶
(好接賔客與裴休/善休不敢厯門)孟郊審交(種樹須擇地惡木變木根/結交若失人中道生謗言)¶
(君子芳桂性春濃寒更繁小人槿花心朝在夕不存莫/躡冬氷堅中有濳浪翻唯當金石交可與賢逹論文粹)¶
　　　相成(十五/)¶
白相勸以義　朋友攸攝攝以威儀(攝助/也詩)雖有兄弟不¶
如友生　琢磨(切/磋)君子成人之美(不成人/之惡)贈友以言(顔/淵)¶
(贈子路曰/過墓則式)忠告而善道之(不可則止/無自辱焉)以文會友以友輔¶
<pb:KR3k0008_WYG_034-32b>¶
仁(語/)博我以文(約我/以禮)切切偲偲(相切/責皃)益者三友(友直友/諒友多)¶
(聞/)損者三友(友便僻友善/柔友便佞)君子之愛人也以徳　獨學¶
而無友則孤陋而寡聞　儒有聞善以相告(見善以/相示)畏¶
我友朋　須友以成(自天子至于庻人未/有不須友以成者)糾徳(周徳司/諫糾萬)¶
(人之徳而勸/之以朋友)一言(見/上)三益(見/上)諍友(士有諍友則身/不離於令名)醇酎¶
(程普言與周瑜交/如飲醇酎不覺醉)如行霧露(有所/潤也)君子以朋友講習(易/曰)¶
(麗澤/兊)投杖(子夏哭子喪明曾子怒曰爾何/無罪子夏投杖而拜曰吾過矣)割席(魏管寜/與華歆)¶
(同學歆聞車馬聲出門/寜割席曰子非吾友也)善交(李爕徳公所交皆捨短從/長好成人美時荀爽賈彪)¶
<pb:KR3k0008_WYG_034-33a>¶
(齊名而夑並交二子情/無適莫世稱平正也)人相忘於道術(魚相忘/於江湖)蘇秦之¶
激張儀(秦先逹張儀候之數日乃見坐於堂下食以僕/妾之餐告舍人曰儀才吾不及恐以小利忘求)¶
(進故辱之儀怒入秦蘇君使舎人/齎金帛車馬隂結助之卒相秦也)塵附太山霧集河海¶
(言小之依/大也文選)薑桂因地而生不因地而辛(韓詩外傳宋玉/因其友事㐮王)¶
(㐮王待玉無異/乃譲其友云云)孔同心濟謀(杜如晦長於斷而房𤣥齡/善謀兩人深相知故能同)¶
(心濟謀以/佐佑帝)評(權臯李華栁識韓洄王定皆仰臯節與友/善洄定常評臯可為宰輔師保華亦以為)¶
(分天下善惡/一人而已)更為隂陽迭作日月(文粹故人相携直上/太階更為隂陽迭作)¶
(日月杜葉公/如晦讃吕温)子之善猶僕之善也(文粹古者自天子至/于庻人未有不須友)¶
<pb:KR3k0008_WYG_034-33b>¶
(以相成者僕雖老矣辱君子之遊同君子之道見君子/之榮三十年矣子之善猶僕之善也得不相成乎答滁)¶
(州張尚/書栁冕)不為薦託(文粹李商隱與陶進士書時獨與令/狐補闕最相厚嵗嵗為寫出舊文納)¶
(貢院既得引試會故人夏口主舉人時素重令狐賢明/一日見之于朝揖曰八郎之友誰最善綯直進曰李商)¶
(隱者三道而退亦不為薦/託之辭故夏與及第十)推類援明疊足天庭(栁宗元/答問今)¶
(之賢智莫不舒翹揚英推類援明/疊足天庭魁磊恢張羣驅連行)¶
　¶
　¶
　白孔六帖卷三十四¶
