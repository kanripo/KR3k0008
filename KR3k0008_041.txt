# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.724213
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四十一
<pb:KR3k0008_WYG_041-1a>¶
欽定四庫全書¶
　白孔六帖卷四十一　　唐　白居易　原本¶
　　　　　　　　　　　宋　孔　傳　續撰¶
　　禁俗忌(一/)　　　　不拾遺(二/)¶
　　不求備(三/)　　　　推美下吏(四/)¶
　　敝政(五/)　　　　　譎政(六/)¶
　　政不一(七/)　　　　暴政(八/)¶
　　威名(九/)　　　　　令典法(十/)¶
<pb:KR3k0008_WYG_041-1b>¶
　　㳂革(十一/)　　　　易官吏(十二/)¶
　　省官(十三/)　　　　勤官(十四/)¶
　　守官(十五/)　　　　曠官(十六/)¶
　　弃官(十七/)　　　　拜官(十八/)¶
　　辭官(十九/)　　　　換官(二十/)¶
　　屬吏(二十一/)　　　同官(二十二/)¶
　　故吏(二十三/)¶
　　　禁俗忌(一/)　(諸禁令附/)¶
<pb:KR3k0008_WYG_041-2a>¶
白殺子(後漢張奐為武威太守俗二月五月生子及與/父母同日者悉殺之奐嚴賞罰重殺子之令風)¶
(俗遂/改)賈子賈女(後漢賈彪字偉節為新息長小民貧多/不養子彪嚴為其制與殺人同罪數年)¶
(間人民養子者僉曰賈父所/生男名曰賈子女名曰賈女)耻病(後漢鄧訓字平叔為/䕶羗校尉羗胡約病)¶
(死毎臨困輒以刀自刺訓聞有困疾者輒拘縳/束不與兵刀使醫治療愈者非一小大感恱)禁漁採¶
(見商部/兼并門)禁採珠(禁珠/門注)禁弓弩(公孫𢎞奏民不得挟弓弩/吾邱壽王曰恐邪人挟之)¶
(吏不能止良人自備而抵/法是奪民救也𢎞詘伏之)不舉子(王吉為沛相人生子/不養者斬其父母以)¶
(上棘合埋之去又鄭惲文公為下蔡長民生子相活率/不舉惲重設法百姓初畏罪後稍豐給男女悉以鄭為)¶
(字/)禁淫祀(西門豹禁河伯娶/婦見縣令彊毅門)又(第五倫伯魚為㑹稽太/守俗多淫祀人常以牛)¶
<pb:KR3k0008_WYG_041-2b>¶
(祭神有食牛不薦者病先/為牛鳴然後死倫禁斷)又(欒巴叔元為豫章守郡多/山川鬼恠人破貲祈禱已)¶
(素有道術能役鬼神悉毁淫/祀剪治姦巫遂絶百姓安之)神娶(宋均叔庠為九江守/浚遒縣有唐后二山)¶
(人共祀之衆巫因娶百姓男女為公嫗嵗改易既而/不敢嫁娶均到令曰為神娶者娶巫家女事遂絶)火¶
禁(見寒/食門)安作(見安/人門)孔風俗薄惡(韋挺拜御史大夫是時/承隋大亂風俗薄惡人)¶
(不知教挺上䟽曰父母之恩昊天罔極創巨之痛終身/何已今衣冠士族辰日不哭謂為重䘮親賔来弔輙不)¶
(臨舉又閭里細人毎有重䘮不即發問先造邑社待營/辦具乃始發京至假車乗雇棺槨以榮送葬既葬隣伍)¶
(㑹集相與酣醉名曰出孝官司/習俗弗為條禁望一切懲革)田𢎞正(先時諸将出屯/質妻子里民不)¶
(得相生至𢎞正悉除其禁聴民通饋/謝慶弔服玩僣侈者即日徹毁之)行盗(韋宙出為永/州刺史邑中)¶
<pb:KR3k0008_WYG_041-3a>¶
(少年常以七月擊鼓羣入民家號行盗皆迎為辨/具謂之起盆後為解索喧呼疻闘宙至一切禁之)禁為¶
浮屠死不葬(宗室暠檢校太原俗為浮屠法者死不禁/以尸棄郊飼鳥獸號其地曰黄阬有狗數)¶
(百頭習食胔頗為人患吏不敢禁暠至遣捕/羣狗殺之申厲禁條約不再犯遂革其風)¶
　　　不拾遺(二/)¶
白何竝為長陵令路不拾遺　劉矩為雍丘令(有得遺/者皆推)¶
(尋其主而/還之後漢)繫樹(魏邴原得遺錢拾以繫樹枝人以為神/人繫錢逾多謂之神樹祀之原恐成淫)¶
(祀乃/辨之)守劒(後漢王烈在鄉里教化行人有盗牛者主得/之盗曰我將改勿使王烈知也烈聞遺布一)¶
(端後父老遺劒扵路至夜尋求見一/人守劒於路問之乃昔盗牛者也)遺装(益部閻憲為/緜竹令杜成)¶
<pb:KR3k0008_WYG_041-3b>¶
(夜得遺装詣吏曰縣/有門府不能慙心)牛屬稚子(王渙字稚子為温令清/商人露宿於道放牛者)¶
(輙云屬/稚子)装付樊父(樊煜仲華為天水太守嚴猛道不拾/遺行旅至聚衣装道旁云云以付樊)¶
(父/)孔還拾𫀆(張允濟仕隋為武陽令以愛和為行有行/人夜發遺袍道中行十餘里乃寤人曰吾)¶
(境未嘗拾遺可還/取之既而得袍)道不掇遺(東夷列傳髙麗盗者十倍/取償殺牛馬者沒為奴婢)¶
(故道不/掇遺)令行禁止(郭元振治涼五嵗善撫御夷/夏畏慕令行禁止道不舉遺)郎餘慶¶
為萬年令(道無/掇遺)道不舉遺(闕稜署左将軍部兵皆羣盗/横相侵牟稜按罪殺之雖親)¶
(故無脫者至/道不舉遺)齎金一囊(阿陵國女子為王號悉莫威令/整肅道不舉遺大食君聞之齎)¶
(金一囊置其道行者趣避如是三年太子過以足躪金/悉莫怒将斬之羣臣固請曰爾罪實本於足可㫁趾羣)¶
<pb:KR3k0008_WYG_041-4a>¶
(臣復為請乃斬指以狗大食/君聞而畏之不敢加兵南蠻)¶
　　　不求備(三/)¶
白尚能拜起(黄霸為穎川許丞病聾督郵欲逐之霸曰/丞亷吏雖老尚能拜起重聴何傷且善助)¶
(之無失/賢者意)與人不求備(書/)無求備於一人(語/)子曰君子易¶
事而難説也及其使人也器之(語/)有行之士未必能進¶
趣進趣之士未必有行(魏祖/令曰)愛其才(漢張敞為京兆尹/為人輕媚為婦畫)¶
(眉帝愛其才/而不備責)戴其角者無上齒有其翼者兩其足(董仲/舒云)¶
孔取人不求備(房𤣥齡取人不求備/雖卑賤皆得盡所能)片善片能(陸宣公/奏議録)¶
<pb:KR3k0008_WYG_041-4b>¶
(片善片言以盡羣材焉忘/小瑕小怨俾無弃物焉)無責人於不逮(同上聖人制/事必度物宜)¶
(無求備於一人/無責人扵不逮)茍有所長必有所短(同上人之材行自/昔罕全茍有所長)¶
(必有所短若録長補短則天下無不用/之人責短捨長則天下無不弃之士)求備則觸類皆¶
棄(同上曲成則品物不遺求備則觸類皆棄是以巧梓/順輪桷之用故枉直無廢材良御適險易之宜故駑)¶
(驥無/失性)造次求備曷由得人(同上前志所謂千年一聖五/百年一賢者才難不其然乎)¶
(夫惟聖人方體全徳賢之為用猶有未周且有/未周之才彌五百年而有一造次求備曷得人)不以求¶
備取人(不以己長格物隨能牧叙無隔平/賤論者稱為良相焉舊史房喬傳)¶
　　　推美下吏(四/)　(委下吏附/)¶
<pb:KR3k0008_WYG_041-5a>¶
白張湯為廷尉(奏事即譴湯摧謝注上有所譴即才折/而謝之也嚮上意所便必引正監掾吏)¶
(賢者因為臣議如此上書臣不用愚抵此注言不用諸/掾語故至此罪當原即奏事上善之即曰臣非知此奏)¶
(乃監掾吏某所為其欲薦吏/揚人之善解人之過如此)龔遂推美於王生(遂見上/問何以)¶
(為理遂辭譲推美於上上曰君安得長/者之言而道之曰臣議曺王生教臣耳)不奪縣治(薛宣/貢君)¶
(為馮翊得罪人告其縣長吏使自行/罰曰不欲代縣治奪賢令長名也)推美(陳寵為太守/威聲大行入)¶
(守司農和帝問何以治對曰臣任功曺王渙以簡/賢選能主簿潭顯拾遺補闕臣奉宣詔書而已)承掾¶
任(馬援為隴西守任下吏諸曺時白外事輙曰此承掾/任何足相煩若大侵小黠羗旅拒此乃太守事耳)¶
下教委任(王棠敬伯為汝南守下教曰古人勞於求賢/逸於任使其憲章朝右簡㧡王職委任功曺)¶
<pb:KR3k0008_WYG_041-5b>¶
(陳蕃匡政治務拾遺/補闕任主簿應嗣)坐嘯(南陽太守成瑨任功曺岑晊/人歌曰南陽太守成公孝𢎞)¶
(農成瑨/但坐嘯)汝南太守范孟博南陽宗資主畫諾(宗資任功/曺范滂人)¶
(歌云/云)吕虔(字子恪為徐州刺/史委别駕王祥)唯主盗賊(孫堅文臺為長/沙守勑吏曰善)¶
(治官曺文書以/盗賊付太守也)某掾鄉所為(趙廣漢二千石推功美于/下曰某掾所為非二千石)¶
(所及發扵至誠/吏皆書寫心腹)責大指不苛細(汲黯長孺為東海守舉/黄老好清静擇丞吏任)¶
(之責大指不苛細/卧□閤而理也)吴黄蓋(字公覆為石成長署兩掾主/曺教曰若相欺終不加鞭初)¶
(皆畏怖後以盖不視文書漸容人/事盖按得其姦情殺之縣中震怖)孔貨賄獄訟一切任¶
(五代裴廸太祖鎮宣武辟節度判官太祖用兵四方常/留廸以調兵賦太祖乃牓門以兵事自䖏而以貨賄獄)¶
<pb:KR3k0008_WYG_041-6a>¶
(訟一切/任廸)常備屬僚或知故實(李華御史大夫壁記初㕔/壁列先政之名記而不叙)¶
(公以為艱難之選將俟後人謂華常備屬/僚或知故實授簡之恩至屬辭之藝寡)以吏事委長¶
史司馬(霍王元軌厯絳徐定三州刺史所/至閉閤讀書以吏事委長史司馬)必歸功於下¶
(王世充毎㨗/必歸功于下)¶
　　　敝政(五/)¶
白浚恒凶(周易以深/刻為常也)不迪率典　不躬不親　杼軸其¶
空　徹我牆屋田卒汚萊　不勝其敝　政散民亡¶
事充政重　政不率法　而制於心　茍簡之理(茍於/權利)¶
<pb:KR3k0008_WYG_041-6b>¶
(簡扵/仁義)政以賄成　而刑放於寵　巧法折律飾文増辭¶
　貨行於言罪成於手(後漢/書)刑肅而俗敝　布常無藝¶
(藝法/制也)道殣相望而女富溢尤(殣餓/死)神怒人怨(上下/相蒙)君為¶
政勿鹵莽(荘/子)無惻隱之實　商君無禮義(賈誼曰商君/遺禮義弃仁)¶
(恩故秦人家富子壮則出分家貧子北則出贅借父/耰鉏慮有徳色母取箕帚立而誶語注誶獨罵也)滅¶
天理而窮人欲　愚弄其民　官邪　讒慝𢎞多(慢今/致期)¶
專政(張湯毎奏事至日旰天子忘食丞相充位而已天/下事皆決於湯縣官所興未獲利姦吏並侵漁扵)¶
(是痛絶以罪自公卿以/下至扵庶人莫不指湯)又(王温舒為中尉減宣左内史/事無大小皆問其守官吏令)¶
<pb:KR3k0008_WYG_041-7a>¶
(丞不得擅揺以重法䋲之數年一切為小治/獨宣以小至大能自行之難為經也經常也)請寄為姧¶
(請託/之事)謝錢(以錢求/士陳湯)用小人(公孫賛伯圭常言衣冠自以/職分富貴不謝人惠故所寵)¶
(愛類多商販庸兒所/在侵刻百姓怨之)不信吏(劉類為𢎞農守毎遣大吏/出使隨覆察之白日扵壁)¶
(間闚門夜使幹亷察諸/曺又以幹不足信云云)不聞問(嚴助請為會稽守數年/不聞問詔曰聞者濶然)¶
(久不聞問/助謝罪)多寫孝經(梁州刺史宋邊患多㓂迷理寡學/術乃欲多寫孝經令家家習之盖)¶
(勲諫不從/詔責之)孔居官無所建明(于敖家世用文學進初為/時所稱及居官無所建明)¶
(不選物以自/容名益減)釐補穿敝(楊綰同中書門下平章事/于時釐補穿敝唯綰是恃)無所¶
處可(牛仙客知門下事百司詔/決無所處可輒曰如令式)革訛止弊(馬揔鄆州刺/史㕔記豈待)¶
<pb:KR3k0008_WYG_041-7b>¶
(守臣施諸政術/而革訛止弊乎)指香案爐(鄭覃帝嘗謂百司不可使一/日弛惰因指香案爐曰此始)¶
(華好用乆則晦不治飾何由復新覃曰救世之敝在先/責實比皆不攝職事至慕王夷甫以不及為靳此本于)¶
(治平人人無事安逸致然/帝曰要在謹法度而已)變法之後弊隨事生(韓文論/鹽法状)¶
弛張由於下筆(指顧在於一言使政歸帝典/理革前敝陸長源上宰相書)¶
　　　譎政(六/)¶
白缿筩(漢趙廣漢字子都為潁川俗朋黨廣漢患之乃/為缿筩削其主名以為耳目為京兆善為鉤鉅)¶
(以得人情甞召亭長界土亭長/戲曰為我多謝趙君廣漢知之)烏攫肉(黄霸為潁川遣/吏按行吏不敢)¶
(舍郵亭食扵路旁烏攫其肉吏還霸迎勞曰甚苦食扵/路乃為烏所攫肉吏以為霸盡知其行止事不敢隱也)¶
<pb:KR3k0008_WYG_041-8a>¶
抆拭用能(朱博字子元為馮翊長陵尚方禁少時嘗盗/人妻見斫創著其頰博見其瘢問之尚不敢)¶
(隱博笑曰丈夫固時有是馮翊欲洒卿耻抆拭用能自/效不禁且懼對曰必死博勑禁無得泄語有便宜輙記)¶
(言以為耳目擢禁連守縣令乆之召功曺責以禁等事/使自䟽取受欺謾當㫁頭功曺不敢隱博削記使之不)¶
(敢差/跌)耳目(盖寛饒為官志在奉公俸錢/月數千半給吏人為耳目)借死(魏太祖軍/中糧少主)¶
(簿請用小斗給軍粮祖曰善後軍中怨太祖謂/主簿曰借汝死以謝衆乃斬之以徇軍士)晉文公譎¶
而不正(語/)把其隂重罪(王温舒擇敢往吏把其/隂重罪縱使襲吏之姦)羸服察¶
俗(羊續興祖為南陽守當入郡乃羸服間行侍童子一/人而已觀邑里採風俗然後進吏人知之而貪絜良)¶
(猾盡皆/知之也)譎數(王渙為洛陽令能/以譎數發摘姦伏)問吏所聞(范寗為豫章/守欲進十五)¶
<pb:KR3k0008_WYG_041-8b>¶
(議曺下屬縣採風俗吏假歸還訊/問所聞官長得失徐邈與書云云)示人以詐　無恥(民/免)¶
(而無/耻)出竒譎(朱博毎到官輙出竒/譎以示下不可欺也)任詭譎孔佛軀汗流¶
(劉𤣥佐加汴宋節度使汴有相國寺或傳佛軀汗流𤣥/佐自往大施金帛於是将吏商賈犇走輸金錢惟恐後)¶
(十日𤣥佐敕止籍所入得鉅/萬因以贍軍其權譎類若此)夾輔之勲垂于史冊(馮用/之權)¶
(論昔晉文公見天王于河陽譎/則譎矣而夹輔之勲垂于史冊)無名書内鞾中(王鍔善/任數持)¶
(下在淮南時嘗得無名書内鞾中俄取他書焚之人信/其無名者異日小罪并以所告窮驗示衆人以為神明)¶
肆騁譎怪(裴延齡剥下附/上肆騁譎怪)¶
　　　政不一(七/)¶
<pb:KR3k0008_WYG_041-9a>¶
白狐裘蒙茸一國三公吾誰適從(士蒍謂/晉獻公)七年之中一¶
與一奪二三孰甚焉(季文子謂/晉云云)晉政多門　朝夕改¶
國不堪貳　政衆而惡(國/語)政令無常孔尉入臺多而縣¶
辦(竇懐貞武后時政令多門赤尉由墨制授御史者衆/或戲曰尉入臺多而縣辦否答曰佳吏在僥倖去故)¶
(辦聞者/皆笑)政出多門大亂之漸(魏元忠輔政譽望大減陳/郡男子袁楚客以書規之)¶
(曰政出多門/大亂之漸)姦詐起而暴亂生(桞澤入調會有詔選者/得言事乃止書曰政不)¶
(常令不一則姦/詐起而暴亂生)州無他門(人一知教盧/子駿善政述)人無所措(劉蕡/制䇿)¶
(法出多門/人無所措)一中外之法(同/上)法宜畫壹官宜正名今分外¶
<pb:KR3k0008_WYG_041-9b>¶
官中官之員(立南司北司之局或犯禁於南則亡命扵/北或正刑於外則破律於中實由兵農勢)¶
(異中外/法殊也)列士惡多門(杜甫石/硯詩)朝廷多門仍亘乎晉魏(同/上)¶
(太廟/賦)時既政出多門遷除甚衆(舊/史)申畫一之法(桞澤詣/闕上䟽)¶
(曰秖如叙封授官皆是僕妾汲引迷謬先帝紊亂前朝/陛下初即位時納姚元崇宋璟之計所以咸令出之比)¶
(日已来又令叙用使君子道消小人道長惟陛下熟思/而察之申畫一之法明不二之刑則天下之化又無間)¶
(焉舊/史)政禁不一(劉/蕡)¶
　　　暴政(八/)　(酷政附/)¶
白暴殄天物　以蕩陵徳　慢神虐人　不戒視成謂¶
<pb:KR3k0008_WYG_041-10a>¶
之暴(慢令致期/謂之賊)暴君汚吏慢其經界(孟/子)朝令暮具　苛¶
政猛於虎　上慢下暴　敷虐於百姓　天吏逸徳烈¶
於猛火　惟威惟虐　依勢作威　報虐以威　滅徳¶
作威　以民為土芥　殺人以逞　不敎而殺束濕(寗/成)¶
(操下如/束濕薪)一怒(寧值乳虎不/值寗成之怒)重足一迹(人畏/寗成)蒼鷹(人號郅/都為蒼)¶
(鷹/)法令嘗密矣然姦愈甚上下相遁(遁避/也)武健嚴酷鷹¶
擊毛鷙(為理/義縱)足吾事矣(王温舒為河内具私馬五十疋/驛奏事不過二日得報郡中驚)¶
(其神速時於旁郡追求賦會春至温/舒歎曰使冬月益展一月足吾事矣)猜禍(温舒為中尉/召猜禍吏任)¶
<pb:KR3k0008_WYG_041-10b>¶
(之其𤓰牙吏/皆虎而㓂)屠伯(嚴延年為河南守冬月屬縣内流血/數里河南人號屠伯張敞書戒之答)¶
(曰莠盛苖穢不可/不除毋掃墓待䘮)戒子(尹賞将戒子曰為吏正坐殘賊/勉思功效則復進用一坐軟弱)¶
(不勝任則/無有起時)地臼木杵(見酷吏/門注)刺骨吹毛　文深趙禹(巧/詆)¶
(張/湯)枹鼓不鳴董少平(後漢董宣為洛陽令/人號臥虎語曰云云)婦人升樓(黄/昌)¶
(為陳相縣民彭氏造髙樓臨道昌行/縣彭氏婦人登樓而觀昌乃殺之)亂杖撾之(魏劉穎/為𢎞農)¶
(守過無大小亂杖撾之吏人掘地/求錢毎遣大吏報使小吏覆察之)佩韋(西門豹性嚴急/常佩韋以自戒)¶
去儒吏(朱博所在輒罷去儒吏議曺曰文儒吏時有諫/奏稱說云云博曰太守漢吏當奉三尺法無柰)¶
(生所言聖人道何/且歸待堯舜君也)孔急刻少恩(李安逺厯潞州都督懐/州刺史皆以幹用顯然)¶
<pb:KR3k0008_WYG_041-11a>¶
(急刻少恩/由是損名)操下以嚴(王/遂)猛吏奮毒急政破資(宋務光/上書)下¶
厭其苛(潘好禮喜察細/事下厭其苛)所至務為威烈(李紳所至務為/威烈或陷暴刻)¶
(故雖沒而坐/吴湘寃去)土囊斃親吏(孟簡及出山南東道節度使/内不樂政頗嚴峭時有詔置)¶
(臨漢監以牧馬命簡兼使職簡以親吏陸翰主奏邸/關通閹侍翰持之數傲狠簡怒追還以土囊斃之)暴¶
横少恩(于頔改蘇州為政有績然暴横少恩杖前部尉/以逞憾觀察使王緯以聞徳宗不省俄遷大理)¶
(卿為陕號觀察使慢言謝緯曰始足下劾我三進官矣/益自肆峻罰苛懲官吏惴恐皆重足一迹參軍事姚峴)¶
(不勝虐自/沉于河)府政苛細請移散官(杜羔元和中為萬年令/京兆尹元義方責租賦)¶
(不時繫二縣吏将罪之羔等辨列尤苦尹不為縱羔乃/謁宰相請移散官憲宗遣中官問状具對府政苛細力)¶
<pb:KR3k0008_WYG_041-11b>¶
(不堪奉詔皆免官奪尹三/月俸議者以羔為直本傳)剛猛立威(劉賛治宣十年第/以剛猛立威官吏)¶
(重足/一迹)下有犯雖絲毫皆不肯貸(辛雲京治謹于法下有/犯雖絲毫皆不肯貸)¶
笞殺金吾吏(張直方性暴率坐以/小罪笞殺金吾吏)政令嚴酷(藩鎮李正/己政令嚴)¶
(酷所在不敢偶/語威震鄰境)脅汙士衆(李師道以嚴法持下凡所付/遣必質其妻子有謀順者類)¶
(族其家以故能脅/汙士衆傳三世云)眼中拔釘(五代趙在禮在宋州人尤/苦之已而罷去宋人喜而)¶
(相謂曰眼中抜釘豈不樂哉既而復受詔/居職乃籍管内口率錢一千自號㧞釘錢)人以目相謂¶
(郭英乂為政苛/暴人以目相謂)以峭法操下(李鄘當官以峭法操下所/至治猛決少恩人徃往陷)¶
(非/法)¶
<pb:KR3k0008_WYG_041-12a>¶
　　　威名(九/)　(明察附/)¶
白威克厥愛允濟(尚書言威勝/愛則信成功)畏威禀命(傳/)翟方進(于/義)¶
(字仲文年二十為南陽都尉宛令劉立與曲陽侯根為/婚又著名州郡輕義年少義陽以他事召見立以主守)¶
(盗十金賊殺不辜収/縳立送獄威振南陽)王尊(為安定太守告屬縣令長丞/奉法守職甚勞苦太守以今)¶
(日至府願諸君勉正身以率下無以身試法勑掾功曺/不中用者輒自避退無妨賢路孔子七日誅少正邜今)¶
(一月矣五官掾張輔貪汚一郡錢盡入輔/家収送獄數日輔死盡得狡猾威震郡中)霽威嚴(魏相/為揚)¶
(州刺史按治郡國守相多所貶退丙吉與書曰朝廷深/知弱翁行直方大用願少慎事自重藏器於身不顯其)¶
(能相善其言為/霽威嚴霽止也)威信叛者(姚期次公為魏郡守督賊李/熊弟陸在外謀反期令吏送)¶
<pb:KR3k0008_WYG_041-12b>¶
(熊及母使就陸熊求得/陸詣郡陸愧感自殺)以一警百(尹翁歸治東海明察/吏人賢不肖盡知之)¶
(毎民大會及出行縣時有所/取以一警百吏人皆伏恐懼)識桞樹(陶侃士行為諸營/種桞都尉夏施盗)¶
(桞植之於己門侃見駐車問曰此/是武昌西門栁何因盗之施惶怖)解印(朱穆公叔為兾/州刺史兾部令)¶
(長聞穆濟河解印/綬四十餘人矣)　不避豪彊剛亦不吐(柔亦/不茹)不畏彊¶
禦　豺狼當路(張綱劾奏/梁兾驕奢)斂手以避(鮑永為司𨽻鮑恢/為掾屬世祖曰貴)¶
(戚且斂手/以避二鮑)違彊陵弱(非勇/也)彊項(董宣少年為洛陽令胡/陽公主奴殺人與主驂)¶
(乗宣行逢駐車収格殺之主訴於帝帝欲箠殺之宣曰/云云帝使謝主宣不從彊伏宣手據地不俯因曰彊項)¶
(侯/)御前呵囚(虞延為洛陽令隂就客馬成為姦盗延収/之隂氏毎一書囑輒加篣二百就言於帝)¶
<pb:KR3k0008_WYG_041-13a>¶
(帝親録囚徒延陳獄状可論者在東無理在西成欲趨/東延執之曰爾久依城社為巨蠧云云帝亦謂曰汝犯)¶
(王法云云/竟殺之)還州檄(橋𤣥公祖治陳相羊昌罪梁兾私檄/救之刺史周景承㫖召𤣥𤣥還檄不)¶
(受發案益急/昌竟下獄)蒼鷹(郅都為中尉行法不避貴戚/貴戚側目而視號曰蒼鷹)　令慎¶
乃出令令出惟行(不惟/反)其身正不令而行其身不正雖¶
令不從　君子之徳風小人之徳草草上之風必偃¶
發號施令罔有不臧(尚/書)君子命以防欲(命教/命也)大為之防¶
民猶踰之(言嚴令尚/不能禁)法令滋彰(盗賊/多有)示民知禁(周/禮)國禁¶
(官/禁)茍臨人之有失(則雖令/而不從)論時令(月/令)凡執禁以齊衆不¶
<pb:KR3k0008_WYG_041-13b>¶
赦過(禮/)知防(禮/)發號出令而民恱謂之和(禮/)先甲(易先/甲三)¶
(日後甲三日/謂出令也)先庚(義同/上)后以施令告四方(易/)事不再令¶
　發命之不哀　遽令(驛馬/軍書)懸教象之法于象魏屬民¶
而讀邦法布徳和令(禮/)從其彊令　吾令實過　憲令¶
(君之/憲令)無遷令(荘/子)孔以威肅聞(李襲譽為人嚴/慤以威肅聞)權戚縮氣¶
(魏謩遷御史中丞發駙馬都/尉杜中立姦贓權戚縮氣)豪右畏戢(韓佽遷桂管觀/察使會春服使)¶
(至鄉有豪猾厚進賄使者求為縣令使者請佽許之既/去召鄉豪責其撓法笞其背以令部中自是豪右畏戢)¶
韋湊(遷揚州法曺州人孟神爽罷仁壽令豪縱數犯法/交通貴戚吏莫敢䋲湊按治杖殺之逺近稱伏)¶
<pb:KR3k0008_WYG_041-14a>¶
不畏侯卿杖秖畏尹卿筆(尹思正授司府少卿時卿侯/知一亦厲威嚴吏為語曰不)¶
(畏侯卿杖秖/畏尹卿筆)摧擿姦伏(宗室晦檢校雍州長史摧/擿姦伏無留隱吏下畏之)威名¶
赫然(崔隱甫御史大夫臺中自監察御史而下舊皆得/顓事無所承諮隱甫始一切令歸稟乃得行有忤)¶
(意輒劾正多貶絀者/臺吏側目威名赫然)草木亦知威名(張萬福為濠州刺/史召謂曰先帝改)¶
(爾名正者所以褒也朕謂江淮草木亦知爾之/威名若從所改恐賊不曉是卿也復賜舊名)頭上尹¶
(劉栖楚改京兆尹峻誅罰不避權豪先是諸惡少竄名/比軍凌藉衣冠有罪則逃軍中無敢捕栖楚一切窮治)¶
(不閱旬宿姦老蠧為斂迹一日軍士乗醉有所/凌突諸少年從旁譟曰癡男子不記頭上尹邪)惡少望¶
風遁去(李紳為河南尹河南多惡少或危㡌散衣擊大/毬尸官道車馬不敢前紳治剛嚴皆望風遁去)¶
<pb:KR3k0008_WYG_041-14b>¶
批薛懐義頰(蘇良嗣遷文昌左相遇薛懐義偃蹇良嗣/怒叱左右批其頰曵去武后聞之戒曰第)¶
(出入北門彼南衙/宰相往来無犯之)官下肅然(栁仲郢擢劒南東川節度/使大吏邊章簡挾勢肆貪)¶
(前帥不能制仲郢因/事殺之官下肅然)榜死巨猾(王式餘姚民徐澤専魚/鹽之利陳瑊乃巨猾也)¶
(窮治其姦皆/榜死本傳)豪右斂跡(韋澳繫帝舅主/墅吏豪右斂跡)䟽吏惡榜之里¶
閭(王潜更節度荆南䟽史/惡榜之里閭殺尤縱者)渠凶宿狡不敢發(鄭從讜為/河東節度)¶
(渠凶宿狡不敢發發又/輒得上皆寒毛惕伏)豪猾屏息(李頻再遷武功令於/是畿民多藉神䇿軍)¶
(吏以其横類假借不敢䋲以法頻至神䇿士尚君慶逋/賊六年不送悍然出入閭里頻宻擿比伍與競君慶叩)¶
(縣廷質頻即械送獄盡條宿惡請於尹殺之/督所負無少貸豪猾大驚屏息奉法縣大治)嚴挺之(改/濮)¶
<pb:KR3k0008_WYG_041-15a>¶
(汴二州刺史所治皆/威嚴吏至重足脅息)杖殺張易之奴(魏元忠檢校洛州/長史治號威明張)¶
(易之家奴暴百姓横甚/元忠笞殺之權豪憚服)摧姦抉隱(李勉調開封尉汴州/水陸一都㑹俗龎錯)¶
(號難治勉摧姦抉/隱為有名本傳)誅真源大吏(張廵更調真源令士多/豪猾大吏華南金樹威)¶
(恣肆邑中語曰南金口明府手廵下/車以法誅之赦餘黨莫不改行遷善)威聲風行(裴行立/遷安南)¶
(經略使范廷芝嘗休沐久不還行立召之約曰軍法踰/日者斬異時復然爾自死後廷芝踰期行立笞殺之以)¶
(尸還范氏更為擇良子/弟以代於是威聲風行)大猾閉門自斂(王忠嗣試守代/州別駕大猾閉)¶
(門自斂不/敢干法)鉏滅姦吏十餘軰(民大喜/崔戎)捕殺倡大賈(劉崇/龜為)¶
(清海軍節度使廣有大賈約倡女夜集而他盗殺女遺/刀去賈入倡家踐其血乃覺乗艑亡吏跡賈捕劾得約)¶
<pb:KR3k0008_WYG_041-15b>¶
(女状而不殺也崇龜方大饗軍中悉集宰人至日入乃/遣隂以遺刀易一雜置之詰朝羣宰即庖取刀一人不)¶
(去曰是非我刀問之得其主名往視則亡矣崇龜取他/囚殺之聲言賈也陳諸市亡宰歸捕詰且伏其精明類)¶
(此/)宿弊(温璋厯京兆尹素彊/幹鉏宿弊豪右慴服)豪彊犯法未嘗輙貸(王播/為三)¶
(原/令)發擿隱㣲(張亮為政多伺察/發擿隱微示神明)盗發三日内必禽(蘇良/嗣政)¶
(上嚴毎盗發三日/内必禽號稱神明)見惡輙取(權懷恩擢萬年令賞罰明/見惡輙取時語曰寧飲三)¶
(斗塵無逢/權懐恩)馭吏整嚴(蒋欽緒精治道馭吏/整嚴雖銖抄罪不貸)追集男女(貞/觀)¶
(中衛州板橋店主張迪妻歸寧王衛楊貞三人投宿五/更發有人取王衛刀殺張迪却内貞鞘中至明店主人)¶
(趨貞刀血狼籍拷訊貞苦毒遂自經上疑之差御史蒋/坦覆推追店人一五以上以不足且散唯留一老媪年)¶
<pb:KR3k0008_WYG_041-16a>¶
(八十餘晚放出令宻覘之曰媪出當有人與之語者即/記姓名勿令漏泄果有一人共語即記之明日復爾其)¶
(人問媪使人似何推勘如是者三日坦追集男女三百/人就中喚與老媪語者餘皆放散問之其人服云與迪)¶
(妻濫殺有實乃賜坦/除侍御史朝野僉載)寡婦告子不孝(李傑既精聴㫁雖/往来食飲省治不)¶
(少廢繇是府無淹事人吏愛之寡婦有告其子不孝者/傑物色非是謂婦曰子法當死母悔乎答曰子無状寕)¶
(有悔乃命市棺還斂之使人迹婦出與一道士語頃持/棺至傑令捕道士按問乃與婦私不得逞傑殺道士内)¶
(于/棺)明吏治(崔隱甫明吏治/在職以彊正稱)嚴明(嚴郢拜京兆尹嚴明持/法令疾惡撫窮敢誅殺)¶
(盗賊/一衰)吏氣奪號神明(李栖筠判南曺時大盗後選簿亡/舛多偽冒栖筠判析有條吏氣奪)¶
(號神/明)精裁遣(吴湊初府中易湊貴戚子不更簿領毎有/疑獄時其将出則遮湊取决幸倉卒得容)¶
<pb:KR3k0008_WYG_041-16b>¶
(欺湊叩按一視凡指擿盡中其弊初/無留思衆畏服不意湊精裁遣如此)處事精明皆以為¶
神(姜晦處事精明私相屬/諉罪輙得皆以為神)居官精明(杜中立移司農吏/不得為姦居官精)¶
(明吏下寒慄畏伏中雖坐累免及/復用亦不為寛假其天資所長云)察無遺私(李巽銳扵/為治持下)¶
(以法察無遺私/吏不敢少紿)府吏有過秋毫無所縱(股慄脅息常如/與巽對同上)¶
决事明當(李/揆)臨下明(李晟臨下明毎治軍必曰某有勞/某長子是雖厮養小善必記姓名)¶
明簿最下無紿(李憕力于治有任事/稱明簿最下無敢紿)雖武夫而曉吏事¶
(安重榮雖武夫而曉吏事其下不能欺有夫婦訟其子/不孝者重榮拔劒授其父使自殺之其父立曰不忍也)¶
(其母從傍詬罵奪其劒而逐之問之乃繼/母也重榮叱其母出從後射殺之五代史)剖析如流(王/播)¶
<pb:KR3k0008_WYG_041-17a>¶
(充諸道䀋鐵轉運使雖案牘鞅掌/剖析如流黠吏詆欺無不彰敗舊)牸牛依婦家(張允濟/為武陽)¶
(令元武民以牸牛依婦家者久之孶十餘犢將歸而婦/家不與牛民訢縣縣不能决乃詣允濟允濟曰若自有)¶
(令吾何與為民泣訴其抑允濟因令左右縳民蒙其首/過婦家云捕盗牛者質所来婦家不知曰此婿家牛我)¶
(無豫即遣左右撤蒙曰可以/此牛還壻婦家叩頭服罪)夜宴娱晝决事(李適之夜/宴娱晝决)¶
(事案無/留辭)¶
　　　典法(十/)¶
白慎徽五典(書/)儀式刑文王之典(日靖四方雖無老/成人尚有典刑)施¶
典於邦國(周禮太宰乃施典於邦國/施則于都鄙施法于官府)法則以馭其害¶
<pb:KR3k0008_WYG_041-17b>¶
大夫以法相序士以信相考　周禮盡在魯矣　公之¶
典在　紂屛弃典刑　典法　非訖於威惟訖於富¶
制事典(趙宣子言/為政也)蒍敖為宰擇楚國之令典能用典矣¶
　典法無更(荘/子)率由舊章　三辟之興皆叔世也(三代/之法)¶
(不起扵盛時叔向/與子産之書云云)蔵在盟府可以覆視也汝司典之後¶
(籍/譚)謹爾侯度　公共理具(張釋之曰法者天/下公共法為理具)畫一　法¶
有起姦　夫魯有初(禮/)採周之舊(傳/)孔明練(李吉甫為/太常博士)¶
(年尚少明/練典故)式遵舊典(朱子奢立廟議祖/宗之制式遵舊典)編之於令(栁宗/元駮)¶
<pb:KR3k0008_WYG_041-18a>¶
(復讎議編之於/令永為國典)以濟斯民(李翰嘉興屯田頌序聖上旰/食宵興求古今令典可以濟)¶
(斯民/者)闕典咸備舊章悉舉(張曲江龍池聖徳頌決綻補/壞蕩瑕滌穢而闕典咸備舊)¶
(章悉/舉)寖滅(韓文王政不/修寖滅典法)增損號稱詳𠂻(鄭餘慶帝患典/制不倫謂餘慶)¶
(淹該前載乃詔為詳定使俾參裁訂正餘/慶引韓愈等為副凡増損儀矩號稱詳𠂻)詔修六典(韋/述)¶
(先是詔修六典徐堅創意嵗餘歎曰吾更修七書而六/典厯年未有所適及蕭嵩引述譔定述始慕周六官官)¶
(領其屬事歸於/職規制遂定)¶
　　　㳂革(十一/)¶
白夏倍虞官(禮有虞氏官五十夏/官百殷二百周三百)修廢官　唐虞稽古¶
<pb:KR3k0008_WYG_041-18b>¶
建官惟百庶政惟和夏商官倍亦克用乂(書/)革已日乃¶
孚(易/)人可與襲常難與適變　政由俗革　利百法變¶
　仍舊貫如之何何必改作　新意相㳂(不改/也禮)適道在¶
權(救時/貴變)法宜改度(義有/隨時)所貴便宜(寧辭/改作)啇倍夏官(亦克/用乂)¶
漢循秦政(政亦/不愆)苟廢置之合宜(信㳂革/而齊政)革故(鼎/新)惟新是¶
圖(何常/之有)是宜捨魯(未可/因殷)夫魯有初(採周/之舊)　孔傅奕上言¶
(陛下撥亂反正而官名律令一用隋舊且懲沸羮者吹/冷韲傷弓之鳥驚曲木况天下久苦隋暴安得不新其)¶
(耳目哉改正朔易服色變律令革官名功極/作樂治終制禮使民知盛徳之隆此其時也)弊法(李翰/五等)¶
<pb:KR3k0008_WYG_041-19a>¶
(論琴瑟不調除/仍舊之弊法)矯弊之政(張曲江集勑處分縣令/矯弊之政豈無所革也)弓之¶
髙下者抑舉琴瑟之不調者更張(宋齊以降繼體承祧/者纉緒之初政未得)¶
(中改之可也如弓之髙下者抑舉琴瑟之/不調者更張此亦天道也賛皇公宋齊論)¶
　　　易官吏(十二/)¶
白漢文時居官長子孫以為氏(倉氏庾/氏也)後公卿以下轉¶
相促急吏易政事或居官數月而退迎送交錯中材茍¶
容求全下材懷危内顧(己上王嘉/上䟽云)尚能拜起(黄霸不欲/數易官吏)¶
(潁川時許丞老病聾督郵白逐之霸曰尚能拜起重聴/何傷所易新吏未必賢送故迎新所貴甚奸吏因絶簿)¶
<pb:KR3k0008_WYG_041-19b>¶
(書盗/財物)換縣(薛宣為馮翊潁陽令薛恭本縣老者以功次/遷職不辨而粟邑令尹賞久在郡用事粟邑)¶
(易理宣奏與恭換縣/數月而兩縣皆理)滕薛大夫(孟公綽為趙魏老則優/不可以為滕薛大夫)¶
孔易置(盧攜為兵部尚書會駢将張璘破賊帝復召攜/以門下侍郎同平章事及失守以駢代之即按)¶
(關東諸將為鐸畋所任者悉易置内阿田/令孜而外寄戎政扵駢與奪惟所愛惡)¶
　　　省官(十三/)¶
白審官(詩/)官不必備惟其人明王立政不惟其官惟其¶
人也　冗貟　官事不攝(管仲/奢僣)損不急之官(史楚悼王/用吴起為)¶
(相損不急之/官拊養戰士)省西曺(魏志毛玠為司空丞相東曺掾請/謁不行時人憚之時議欲倂省官)¶
<pb:KR3k0008_WYG_041-20a>¶
(貟咸言省柬曺太祖知之令曰日出於東月/盛扵西凡人言先東東不可省遂省西曺)官省則選¶
清而得久職并則吏簡而俗静(晉王彪/之議也)省吏不如省官¶
(晉時議省州郡官吏以赴農功荀朂議曰省吏不如省/官省官不如省事省事不如清心蕭曺清净致畫一之)¶
(歌此清之本漢文垂拱幾致刑措此省事也光武併合/吏貟縣官國邑財致一府此省官也魏太和中遣王人)¶
(四出減天下吏貟正始中亦倂合郡縣此省吏也今欲/求之扵本則省事為先若欲省官司九寺可并於尚書)¶
(蘭臺宜省於/三府云云)孔官貴簡約(傅奕曰官貴簡約夏后官百/不如虞氏五十周三百不如)¶
(啇之/百)汰去粃滓者菁華乃出(楊嗣復進門下侍郎建言/使府官屬多宜省帝曰無)¶
(乃滯才乎對曰才者自異/汰去粃滓者菁華乃出)資課太繁(吴湊累左金吾衛/大将軍言掌閑彍)¶
<pb:KR3k0008_WYG_041-20b>¶
(騎飛龍内園英容園禁兵諸司/雜供役羊資課太繁宜有蠲省)省事不如省官(李徳裕/嘗謂省)¶
(事不如省官省官不如省吏能簡冗官誠治本/也乃請罷郡縣吏凡二千餘貟衣冠去者皆怨)因征戰¶
艱難以省吏貟(杜佑為户部侍郎以為省用則省官乃/上議曰漢光武建武中廢縣四百吏率)¶
(十署一魏太和時分遣使者省吏貟正始合倂郡縣晉/太元省官七百隋開皇廢郡五百貞觀初省内官六百)¶
(貟設官之本以治衆庶故古者計人置吏不肯虗設/自漢至唐因征戰艱難以省吏員誠救弊之切也)辛¶
替否上䟽曰(太宗陛下之祖撥亂立極得至治之/體省官清吏舉天下職司無虚授)存無¶
事之官食至重之稅(李吉甫方今置吏不精流品厖雜/存無事之官食至重之稅故生人)¶
(日困冗食日滋内外官仰奉廪者無慮萬貟有職局重/出名異事離者甚衆故財日寡而受祿多官有限而調)¶
<pb:KR3k0008_WYG_041-21a>¶
(無數九流/安得不雜)官少易治(又願詔有司博議州縣有可倂倂/之嵗時入仕有可停停之則吏寡)¶
(易求官少/易治同上)患在官繁(沈既濟今日之治患在官繁不患/貟少兩省官自常侍諌議補闕拾)¶
(遺四十貟日止兩人待對缺貟二十一貟未補若謂見/官不足與議則當更選其人若廣聦明以収淹滯先補)¶
(其闕何事/官外置官)中朝官(常侍賔客十員其六貟可罷左右賛/善三十員其二十貟可罷如舊制諸)¶
(王未出閤官屬/皆不除李泌)停減吏貟(崔縱自兵興内外官冗溢時/議併省縱奏兵未息仕進者)¶
(多緒在官則累遷有功而褒賞不可廢也比選集乃據/闕留人怨望滋結朝廷頻詔録勞而諸道叙復日廣若)¶
(停減吏員非但承優者無官可叙/亦恐序進者無路勝置矣詔可)減諸道觀察判官貟¶
之半(楊/綰)執罷千四百員(李朝隱遷吏部貟外郎時政出/權幸不闗兩省而内授官但斜)¶
<pb:KR3k0008_WYG_041-21b>¶
(封其状付中書即宣所司朝隱執罷/千四百貟怨誹讙騰朝隱泮然無避)省官之不急(陸贄/五要)¶
(曰省官/之不急)浹日損千二百五十貟(栁仲郢會昌初累轉吏/部郎中時詔減官冗長)¶
(者仲郢條簡浹日損千/二百五十員議者厭伏)復吏貟罷冗官(李泌同中書平/章事初張延賞)¶
(减天下吏員人情愁怨至流離死道路者泌請復之帝/未從泌曰陛下欲省州縣則可而吏貟不可減今州或)¶
(參軍署券縣佐史判案所謂省官者去其冗貟非常貟/也帝曰若何為冗貟對曰州㕘軍無職事及兼試額内)¶
(官者兼試自至徳以来有之比正貟三/之一可悉罷帝乃許復吏貟而罷冗官)疾吏貟廣(李吉/甫)¶
條件停減(陸贄奉天赦内外官有冗貟及百/司不急之資委中書條件停減)補受亡限¶
貟外置官(韋嗣立補受亡限貟外置官吏困供/承官竭資奉國家大事豈甚於此)竊見諸¶
<pb:KR3k0008_WYG_041-22a>¶
司官貟所在委積(多者數倍近古以来未之有也多不/釐務廣有除拜無所禆益俸禄之費)¶
(嵗鉅億萬空竭府藏方今倉庫空虚百姓凋弊公私損/耗不可勝紀况邊隅未静兵革猶興節用愛人正在今)¶
(日増官廣費豈/曰其時盧懐謹)宜併省其員(張延賞建言今官繁費廣/州縣殘困宜併省其貟悉)¶
(収廩料糧課輸京師賞戰士帝許之即詔上州留上佐/録事司户司兵司士各一員中縣省尉京兆河南府司)¶
(録判官赤縣丞簿尉/各省半内外始怨)¶
　　　勤官(十四/)¶
白守官廢命不敬　積行累功以致爵位(詩/序)夙夜在公¶
　夙夜匪懈　不可以怠　不敢怠遑　不懈於位¶
<pb:KR3k0008_WYG_041-22b>¶
不躬不親　靖共爾位　無日不惕(豈敢/忘職)恪居官次¶
政如農功(日夜思之朝夕行之/如農之有畔畔次也)能勤有繼(繼功/績也)涖事惟¶
勤　居之不倦　不敢自逸　陳力就列　夙夜惟寅¶
　欽乃攸司　智以效官(勤而/涖事)不遑啓處　苟有位於¶
朝　無有不恭恪　非徳莫如勤　僶俛從事　不敢¶
告勞　無棄物(陶侃木屑事/具善政門注)孔每朝謁馬上以鞭筭(劉/晏)¶
(毎朝謁馬上以鞭筭質明從事至夜分上/雖休澣不廢事無閑劇即日剖决無留)所居官雖祈¶
寒烈暑無懈容(姜/確)毎入直盡夕不釋仗(杜楚客為中郎/将毎入直盡夕)¶
<pb:KR3k0008_WYG_041-23a>¶
(不釋仗帝/知而勞之)當國夙夜勤彊(房𤣥齡當國夙夜/勤彊任公竭節)天性勤吏¶
職(王播天性勤吏職毎視簿領紛積/於前人所不堪者播反用為樂)清勤不懈(牛仙客/河西節)¶
(度使王君㚟召為判官蕭嵩代節/度復委以軍政仙客清勤不懈)勤揔吏職(吕諲哥舒/翰節度河)¶
(西表度支判官勤揔吏職諸僚或出㳺/諲獨頽然據案鉤視簿最翰益親之)吏不堪其勞而¶
已益恭(班宏清㓗勤力晨入官署夕/而出吏不堪其勞而已益恭)政勤清(吴湊徳宗/初出為福)¶
(建觀察使政勤/清美譽四騰)雖細務皆身親其勞久益彊力(奚陟遷/中書舍)¶
(人雖細務皆身親其勞/久益彊力人以為難)晝夜不寐(五代敬翔從太祖用/兵盡心勤勞晝夜不)¶
(寐自言惟馬/上乃得休息)不敢曠其職(韓愈争臣論孔子嘗為委吏/矣嘗為乗田矣亦不敢曠其)¶
<pb:KR3k0008_WYG_041-23b>¶
(職必曰會計當而已矣必曰牛羊遂而已矣若陽子/之禄秩不為卑且貧章章明矣而如此其可乎哉)帶¶
星以自勤(何士乂可使從政然能帶星以自勤則緩/急勞逸之間必使適宜而會理矣白氏制)勤¶
恪莅官(元禛陸贄戒風俗文居省寺者/不能以勤恪莅官而務求簡易)知更雀(裴耀卿/夜決獄)¶
(訟常養一雀毎更輙鳴裴/呼為知更雀天寳遺事)以勤國事(蕭俛佐吾為理以/勤國事是用正命)¶
(為選部尚書而冠六卿/統百職白居易蕭俛制)儒學雖優亦勤吏事(王彦威拜/戸部侍郎)¶
(儒學雖優亦/勤吏事舊史)¶
　　　守官(十五/)¶
白臺駘能業其官(傳/)一日失職則死及　守道不如守¶
<pb:KR3k0008_WYG_041-24a>¶
官(齊侯田招虞人以旌不進仲尼曰守道不如守/官注君招當往道之常也非物不進官之物也)介于¶
石(易/)其静也專　立不易方　思不出其位　各守爾¶
典　靖共爾位　職思其憂　各司其局　見死不更¶
其守　雖有挈瓶之智　守不假器　不為利謟　官¶
脩其方(農宿/其業)食焉不避其難(子/路)當官而行　守官廢命¶
不敬(城蒲與/屈左傳)出納之吝謂之有司　庖人雖不治庖祝¶
史不越樽俎而代之(荘/子)頭可得(漢書殿中夜有恠羣臣/皆驚霍光恐有變召尚)¶
(書符璽郎欲収取璽郎不肯授光光欲奪之/郎按劒曰臣頭可得璽不可得明日光賞之)問喘牛(丙/吉)¶
<pb:KR3k0008_WYG_041-24b>¶
(不問殺人而問喘牛曰殺人京兆尹長安令之所職/方今少陽用事牛未宜喘宰相職調隂陽所當憂也)陳¶
平不對農獄(上問絳侯周勃一嵗入粟決獄幾何周勃/不能對汗流問陳平平對曰入粟當問搜)¶
(粟都尉决獄問廷尉臣職上佐/天子調隂陽下使四方得其所)刺史不察黄綬(朱博為/兾州刺)¶
(史人遮道言事博曰若言丞/尉當詣郡守刺史不察黄綬)　孔檄取資糧不與(穆寧/佐鹽)¶
(鐵轉運李光弼屯徐州餉不至檄取資糧不與光弼怒/召寧欲殺之寧見光弼執其手謝曰吾固知不可聊與)¶
(君議爾時重/其能守官)死職(栁公綽拜京兆尹方赴府有神䇿校/乗馬不避者即時榜死帝怒其專殺)¶
(公綽曰此非獨試臣乃輕陛下法帝曰既死不以聞可/乎公綽曰臣不當奏在市死職金吾在坊死職左右廵)¶
(使帝/乃解)守正行法(徐有功為左肅政臺侍御史辭曰臣聞/鹿走山林而命繫庖厨者勢固自然陛)¶
<pb:KR3k0008_WYG_041-25a>¶
(下以法官用臣臣守正行/法必坐此死矣后固授之)帝嘉其守(許孟容拜禮部貟/外郎公主子求補)¶
(崇文生者孟容固謂不可主訴/之帝問状以著令對帝嘉其守)自劾執法不稱(獨孤用/晦遷御)¶
(史中丞會殿中王源植貶官用晦直其枉/書五上不報即自劾執法不稱願罷官去)朝廷嘉其守¶
(桞仲郢遷侍御史有禁卒誣里人斫父墓栢樹殺之吏/以專殺論而中尉䕶免其死右補闕蒋係争不省仲郢)¶
(監罰執曰賊不死是亂典别有詔御史蕭傑監之/傑復争遂獨詔京兆杖殺之不監朝廷嘉其守)居職¶
持法(不阿權要/周彬野史)守道(不如守官臣職載筆/君舉必書禇遂良)辭以越局(盧/承)¶
(慶遷民部侍郎太宗尋令檢校兵部侍郎仍知五品選/事承慶辭曰選事職在尚書臣今掌之便是越局太宗)¶
(不許/之)夫皮冠者(是虞人之物也物者道之凖也守其物/由其凖而後其道存焉苟捨之是失道)¶
<pb:KR3k0008_WYG_041-25b>¶
(也桞宗元/守道論)古者居其位(思死其官可/易而失之哉)在上不為抗在下¶
不為損(天人者不為不仁函人者不為仁率其/職司其局交相致以全其公也同上)太學生¶
謁急后報可(仁傑曰人君惟生殺柄不以假人至簿書/期會宜責有司尚書省不决事左右丞不)¶
(勾杖左右丞相不判徒况天子/乎太學徒取告丞簿職耳本傳)君子居其位(則思死其/官韓文)¶
　　　曠官(十六/)¶
白守官廢命不敬　一日失職則死及之　棄命廢職¶
　尸祿(素/餐)羲和湎淫廢時亂日(廢厥職尸厥/官罔聞知)叛官離次¶
(以干先/王之誅)以速官謗　怠慢　不能治官(敢頼/寵乎)失政不立¶
<pb:KR3k0008_WYG_041-26a>¶
　王事無曠　怠於其位　失官不食　且昧恪居(宜/科)¶
(懈/位)怠事　慢官(速/戾)既不治庖(宜科/出)苟忘恤緯(是謂/拂經)出柙¶
毁櫝(虎兕出扵柙龜玉毁/於櫝中是誰之過與)廢事(慢/易)葬以士禮(禮曰大夫/廢其事終)¶
(身不仕死以/士禮葬之)不司其局百官廢職服大刑(禮/)官壞(禮/)官¶
失(其/守)日食不書朔與日官之失也(左/傳)惰慢(禮/)莅事不敬¶
非孝也(禮/)率職有怠　官邪(百事滋昏/由官邪也)闕而無罪　苟¶
不恭乎乃職(必速戻/于厥躬)苟棄命於廢官(則有常/而無赦)不能承式¶
(何以/守官)臨事有虧則思移過(夫斯不請/誑合當辜)慢官之後徒告闕¶
<pb:KR3k0008_WYG_041-26b>¶
供(臨事之前/胡不申請)左不攻于左汝不恭命　都家之理有不¶
及者(周禮朝大夫掌都家之理注都家王子弟也天子/之事當施于都家者使知而行之凡都家之理有)¶
(不及者誅其朝大夫在軍旅則/誅有司不及謂有稽殿者也)滿百(漢陳遵為掾不治/曺事數廢被謫主)¶
(者報曰陳掾今日以某事謫遵曰/滿百乃相聞故事謫滿百者斥)曺參為相不事事(不/事)¶
(丞相/之事)沉職(沉滯/不舉)備位(言無/職事)具臣　充位(張湯為御史大/夫毎奏事日旰)¶
(天子忘食事皆決于/湯丞相充位而已)州縣之職徒勞人耳　日飲醇酒¶
(曺/參)終日清譚(王夷甫為元城令終/日清譚縣務亦理)養名逋事(具怠惰/門注)孔¶
有司弛墮(韋溫諫比詔下閱月有司弛墮不力正可黜/慢官懲不恪懌可任者繕完之則吏舉職事)¶
<pb:KR3k0008_WYG_041-27a>¶
(歸正/矣)妨職(吕才東臯子集序除六合/丞篤於酒德頗妨職務)簿書棼如絲胥吏¶
沸如糜(皇甫湜吉州刺史㕔記下車之初親簿書簿書/棼如絲視胥吏胥吏沸如糜召詰其官皆眊然)¶
(如酲登進其民/皆薾然而疲)官曺虛設(陸長源上宰相書兵部無戎/帳户部無版圖虞水不管山)¶
(川金倉不司錢榖光祿不供酒衛尉不供幕秘/書不校勘著作不修撰官曺虗設俸禄相請)小大閑¶
劇之殊(陸贄奏議職事雖有小大閑劇之殊/而俱不可曠缺者盖備于時而用爾)得其人則¶
公務克修非其人則厥官如曠(官曠則事廢事廢則太/殘漸至陵遲蕭至忠論)¶
(鬻/爵)近侍要官多居美爵(切見宰相及近侍要官子弟多/居美爵此盖勢要親戚罕有才)¶
(藝逓相囑託虚踐官榮詩云東人之子職勞不賚西人/之子粲粲衣服私人之子百寮是試或以其酒不以其)¶
<pb:KR3k0008_WYG_041-27b>¶
(漿鞙鞙佩璲不以其長此言王政不平衆官廢職/私家之子列試於䇿班非其人徒長其飾佩上)御史¶
出都(舊史韋思謙授監察御史謂人曰御史出/都若不揺動山岳震耀州縣是謂曠職爾)¶
　　　棄官(十七/)¶
白棄官則族無所庇(傳宋公/孫蕩)不仕無義(君子之仕/行其義也)歸去¶
來(陶潜為彭澤令曰今日不能為五斗粟/折腰扵鄉里小兒乃弃官作歸去来)雌伏(東觀漢/記趙温)¶
(子柔為京兆郡丞歎曰大丈夫當/為雄飛焉能雌㐲遂弃官而去)命駕適意(世說張翰/字季鷹為)¶
(齊王東曺掾在洛陽見秋風起因思江南菰菜羮鱸魚/鱠曰人生所貴適意何能羈宦數千里以邀名爵乃命)¶
(駕東/歸)解印　詠風(陶潜/事)難進易退(君/子)三揖而進　一辭¶
<pb:KR3k0008_WYG_041-28a>¶
而退(君/子)奉身以退(量力/而行)陳力就列不能者止　不事王¶
侯髙尚其事　逃祿(文/子)惡郡守(後漢檀敷䝉成令以/郡守非其人乃棄官)投¶
傳(周景辟陳蕃為别駕/以諌不合投傳去)不樂為吏(枚乗為𢎞農都尉不/樂為吏去官客㳺梁)¶
三綱絶(後漢逢萌字子慶見王莽殺子宇曰三綱/絶矣不去禍及乃解冠掛東都門而歸也)池中¶
龍種(襄陽記龐徳公子奐字世文晉大康中為䍧牱太/守去官歸郷居白沙里鄉人宗敬之相語曰我家)¶
(池中龍種来里中化其/徳譲少壮皆代老者擔)行意(君行制/臣行意)拯人(後漢黨錮事/下詔捕范滂)¶
(督郵吴導至縣抱書閉閣伏牀而泣滂聞之曰此必為/我也即自詣獄縣令郭揖大驚出解印引出俱去曰天)¶
(下事大矣子何為在此曰滂/死則禍塞何敢以罪累君)又(巴肅坐黨自載詣縣縣/令見肅入閤解印綬欲)¶
<pb:KR3k0008_WYG_041-28b>¶
(俱去肅曰人臣有謀不隱有罪不/怨遂被害刺史賈琮刻石記之)長吏有嫌(晉陶侃士/衡補武署)¶
(令與太守吕岳/有嫌弃官而歸)不之官(後漢楊倫以諌不合出補常山/主簿病不之官司𨽻催促倫上)¶
(䟽曰有留死一尺無北行/一寸徴詣廷尉詔原之)毋杖(世說王經彦緯為江夏/守曺爽附絹三十疋令)¶
(交市於吴經不發書棄官歸毋以經典兵馬/而擅去官對送使杖五十爽聞不復加罪)免冠(貢禹/少翁)¶
(為河南令以賊事為府官所責免冠謝/禹曰冠一免豈可復冠耶遂去官也)不過六百石(漢/邴)¶
(漢兄子曼容為官不/過六百石輙自免去)奉遺戒(王吉嘗坐昌邑王被刑戒/子孫無為王國吏及子駿)¶
(遷趙内史/遂免官歸)不及政事(閔仲叔應司徒侯霸之辟既至不/及政事仲叔曰辟而不問是失人)¶
(也投劾/云云)投版(范滂孟博為光禄主事執公儀見光禄勲/陳蕃蕃不止之滂恨投版弃官郭林宗聞)¶
<pb:KR3k0008_WYG_041-29a>¶
(而譲/蕃)誥誓(王羲之逸少會稽人稱疾去官於父母前自/誓曰今後敢踰此心貪冒苟進是無尊而不)¶
(子/也)孔棄官隱武寧山(桞渾累遷衢州司馬/後棄官隱武寧山)灌畦掇薪(元/結)¶
(父延祖不仕年過四十親婭彊勸之再調舂陵丞輙弃/官去曰人生衣食可適飢飽不宜復有所須毎灌畦掇)¶
(薪以為有生之役/過此吾不思也)母羸老未及迎而病(林賛仕為福唐/尉母羸老未及)¶
(迎而病賛/弃官還)酣美酒(王績太樂署史焦革家善醸績求為/丞革死妻送酒不絶嵗餘又死績曰)¶
(天不使我酣美/酒邪棄官去)徒歩歸鄉里(賀知章肅宗為太子知章/遷賔客授秘書監而左補)¶
(闕薛令之兼侍讀時東宫官積年不遷令之書壁望/禮之薄帝見復題聴自安令之即弃官徒歩歸鄊里)輕¶
舟夜遁(吕才東臯子王績集序天下亂藩部法嚴屢被/劾君歎曰羅網髙懸去將安所遂出所受俸錢)¶
<pb:KR3k0008_WYG_041-29b>¶
(積于縣城門前託/以風疾輕舟夜遁)耻為王府屬(郝處俊轉滕王友耻/為王府屬弃官去)負¶
薪採橡栗(杜甫為華州司功㕘軍關輔饑輙/弃官去客秦州負薪採橡栗自給)疾其姦(蕭/存)¶
(張滂主財賦辟留務京師時裴/延齡與滂不叶存疾其姦去官)不得意(韋正貫為單父/尉不得意弃官)¶
(去/)放情事外(武元衡為華原令時畿輔有鎮軍督将恃/恩矜功者多撓吏民元衡苦之乃稱病去)¶
(官放情事外沉浮讌詠者久之徳/宗知其才召授比部貟外郎舊史)刺史不禮(劉幽求制/科中第調)¶
(閬中尉刺史/不禮弃官去)李思訓(為江都令武后多殺宗室思訓弃/官去中宗復位以耆舊擢宗正卿)¶
歸養(楊播舉進士退求志𤣥宗召拜諌議大/夫弃官歸養肅宗即家拜散騎常侍)杜門絶人¶
事(趙光逢昭宗時為御史中丞以世亂/棄官洛陽杜門絶人事者五六年)¶
<pb:KR3k0008_WYG_041-30a>¶
　　　拜官(十八/)¶
白愛君之禄　寵光　寵命　君命　吾又寵秩之(傳/)¶
得祿　禄在其中　拜於家　即拜(漢張敞亡命兾州/賊起上使即家召)¶
(敞拜兾/州刺史)又(哀帝即楚拜龔舍為太山太守使者請舎至/縣拜受印綬舎曰云云遂於家受詔便道之)¶
(官/也)又(阮孚轉吏部尚書領東海王師稱疾不拜詔就家/用之郗鑒以為非禮帝曰就家用之誠快不爾便)¶
(廢才/也)冒雨拜(王雅茂逹將拜太子少傅遇雨請/以繖入王恂不許用冒雨而拜)孔拜起¶
居郎(沈佺期稍遷台州録事參軍事入計/得召見拜起居郎兼修文舘直學士)自草茅擢拾¶
遺(舊史崔羣隱居明陵以節操聞韋夏卿薦羣徵拜左/拾遺遷侍御史充入蕃使判官羣奏曰陛下即位二)¶
<pb:KR3k0008_WYG_041-30b>¶
(十年自草澤擢臣為拾遺是難其進也以/二十年難進之臣用為判官一何易也)非其好(東臯/集序)¶
(獨歩當時及為正字/端簮理笏非其好也)拜左贊善(白樂天拜左贊善請/亟捕盗宰相不恱)若¶
得吏部之職則拜(陸贄請薦舉屬吏状宋朝以蔡廓為/吏部尚書先使人謂宰相徐羡之曰)¶
(若得行吏部之職則拜不然則否羡之答曰黄散以下/悉以委之廓猶憤恚以為失職遂不之官是則黄門散)¶
(騎侍郎皆由吏部選授不必朝廷/列位盡合東在台司此其明驗也)盧質(荘宗即位欲以/質為相質性踈)¶
(逸不欲任責因/固辭不拜五代)以吏最拜長安令(薛/苹)¶
　　　辭官(十九/)¶
白奉身而退　善為我辭(季氏使閔子騫為費宰/子騫曰善為我辭焉)陳力¶
<pb:KR3k0008_WYG_041-31a>¶
就列不能者止　知止不殆　灌園(於陵子辭三/公為人灌園)乞骸¶
骨(漢平當為丞相病篤上書乞骸骨上使尚書杜延/年賜安車養牛一上尊酒十石曰君其勉就醫藥)又¶
杜延年(賜安車駟/馬罷就第)又韋賢(為丞相老病又韋賢賜金百/斤罷加賜第一品丞相致仕)¶
(自賢/始)遺失(後漢世祖彊起張湛為司徒湛/至朝堂失溲因自謝病而止)劉矯有髙節¶
以叔父未得仕進絶州郡之命(魏/志)讓封(魏田疇子泰襲/祖封侯讓不受)¶
(有司劾疇狠愎苟立小絜/宜加刑鍾繇議宜勿奪志)又韋𤣥成佯狂(譲封以/避兄)冶廑¶
辭卿(傳周遄冶厪納衛侯衛侯以為卿周冶既服將命/周遄先入及門遇疾而卒冶厪辭卿注見遄死故)¶
(也/)重繭鮮食(薳子馮辭令尹重繭衣裘鮮食而寝楚子/使醫視曰瘠則甚矣而血氣未動言無疾)¶
<pb:KR3k0008_WYG_041-31b>¶
(也乃/免)敢辱髙位以速官謗(傳齊使敬仲為卿曰羇旅之/臣幸免獲戾敢辱髙位云云)¶
投檄(漢崔篆以明經徴詣公車太保甄豐舉為歩兵校/尉篆辭曰吾聞伐國不問仁人戰陣不訪士此舉)¶
(奚為至哉/投檄而歸)臣行意(范蠡辭官曰君行令臣/行意乃扁舟泛五湖)辭外官(蕭望/之長)¶
(倩拜平原守上䟽曰陛下諫/官補郡吏所謂憂末而忘本)又黄香為尚書令(遷東郡/守上䟽)¶
(曰典郡才非堪願留備冗/貟督責小職復為尚書令)不許辭(晉卞壺望之為尚書/令時召樂謨為郡中)¶
(正庾怡為廷尉評二人告稱父命不就壼奏一/切班下不得以私譲為永制二子不得已就之)辭大(周/處)¶
(子隱除楚内史未行徴拜散騎/常侍處子辭大不辭小遂之楚)辭官得罪(蔡謨上䟽以/疾病乞骸骨)¶
(上司徒印綬章二十餘上穆帝臨軒遣使徴謨陳病篤/曰有公族穆子之疾寝伏待罪自旦及申公卿奏謨慢)¶
<pb:KR3k0008_WYG_041-32a>¶
(免為/庶人)視子疾(陸訥袒言為吏部尚書以愛子/長生有疾求解官營視詔許之)避舉主(後/漢)¶
(劉陶子竒遷尚書以所舉主為尚/書不可齊列乞就冗散拜侍中)避功臣(杜詩公君為/南陽欲降避)¶
(功臣上䟽曰冝虛數郡待振/旅之臣臣非宜所願受小職)諱同(王舒處明父名會舒/拜會稽内史舒上䟽)¶
(乞換他郡朝廷議以字同音異舒又/陳辭於是改會為鄶不得已而行之)同名(江統為中郎/選司以綂叔)¶
(春為宜春令統因上䟽曰云云但以職位之衆士人殷/繁使至受官而令佐吏不得稱子孫不得言朝廷從之)¶
官不屑就　辭合善為　匪念恪居　徒思智免孔謝¶
病歸(温大雅父君攸入隋為泗州/司馬見朝政不綱謝病歸)累表辭位(魏徴進鄭/國公累表)¶
(辭/位)不謀于家(李日知拜侍中先天元年罷為刑部尚書/屢乞骸骨許之日知将有請不謀于家歸)¶
<pb:KR3k0008_WYG_041-32b>¶
(乃治行妻驚曰産利空空何辭之遽日知曰仕至此/已過吾分人亦何厭之有若厭于心無日而足也)子¶
文避禄謂之逃死冶厪辭卿廹於懼禍(一品制集/譲官表)終制¶
就職(蘇頲遭父䘮起為/工部侍郎辭不拜)不以吏部之子妄推薦(陸象先/吉頊為)¶
(吏部擢洛陽尉元方時亦為吏部固辭不敢當頊曰/才望髙雅非常流所及實不以吏部之子妄推薦也)¶
　　　換官(二十/)　(擇官/)　(不擇官附/)¶
白薛宣(為馮翊潁陽多盗賊令薛恭未嘗治民職不辨/粟邑縣小人謹朴易理令尹賞有才宣奏賞與)¶
(恭換縣旬月間兩縣皆/理曰公綽優於趙魏)毌丘儉(魏志儉為鎮南將軍豫/州刺史諸葛誕東關不)¶
(利乃令誕儉對換誕/為豫州儉為揚州)不擇官(吴志孫䇿從容與吕範曰/將軍士衆日盛綱紀猶有)¶
<pb:KR3k0008_WYG_041-33a>¶
(不理願蹔領都督為將軍部分之䇿曰子衡已有大衆/立功於外豈宜復屈小職知軍中細碎範曰今託將軍)¶
(欲以官猶同舟渉海此亦範之計非但将軍䇿笑範出/釋褠著袴褶執鞭詣閣下啓事自稱領都督䇿乃委以)¶
(衆事威/禁大行)又晉禇裒(謂李充曰能屈作一小縣否充曰/窮猿犇林豈暇擇木遂作剡縣)子¶
路曰家貧親老不擇祿而仕　捧檄(毛義事親孝張奉/慕其名往候之會)¶
(州檄至以義守令義捧檄入喜見顔/色奉以是賤之後乃悟曰為親故也)辭大就小(葛洪稚/川遷散)¶
(騎常侍領大著作不就以年老欲錬丹祈遐壽聞交趾/出丹砂求為勾漏令帝以其資髙不許洪曰非欲榮以)¶
(有丹砂故/耳帝從之)阮籍求為歩兵校尉(聞歩兵厨有貯酒/三百斛乃求之也)孔母¶
不肯去鄉里(張九齡出為兾州刺史以母/不肯去鄉里換授洪州都督)父嫌名(韋聿/遷秘)¶
<pb:KR3k0008_WYG_041-33b>¶
(書郎以父嫌名/換太子司議郎)兩換其職(常衮以崔祐甫剛直因議羣/臣䘮服不同衮上言祐甫率)¶
(情變禮輕議國典自中書舍人謫為潮州刺史是時中/書令郭子儀檢校司空平章事朱泚名是宰相當署制)¶
(勑至於宻勿之議則莫待聞時徳宗踐祚未旬日居不/言之中衮循舊事代署二人之名進貶祐甫𠡠出子儀)¶
(及泚皆表明祐甫不當貶謫上曰向言可謫今言非罪/何也二人皆奏實不嘗有謫之言徳宗大駭罷為河南)¶
(少尹以祐甫為門下侍郎/平章事兩換其職舊史)無替字人之術(元禛吉旼誥/京兆尹季同)¶
(以旼有幹蠱之稱流聞于西遂/其換縣之求無替字人之術)謁宰相請移散官(杜羔/元和)¶
(中為萬年令許季同為長安令京兆尹元義方責租賦/不時将繫之羔等辨列尤苦尹不為縱羔乃謁宰相請)¶
(移散官憲宗遣使問状具對府政苛細力不/堪奉詔皆免官奪尹三月俸議者以羔為直)¶
<pb:KR3k0008_WYG_041-34a>¶
　　　屬吏(二十一/)¶
白馬曹(見人部/縱逸門)統攝(綂屬/攝寮)寮吏(長吏下列/下位資事)名參下吏(職/𨽻)¶
(外/臺)入被(光逸為博昌小吏縣令使逸送客遇寒雨沾濕/凍還遇令不在遂解衣入令被中令還怒将加)¶
(刑逸曰若不蹔温必凍死豈惜一/被而殺一人故不疑令竒而釋之)登車(王徽之子猷為/桓冲騎兵㕘軍)¶
(冲問職事曰似馬曺從行遇雨下/馬跳入冲車曰豈獨擅一車邪)怒不謁(殷仲文選東/陽太守何無)¶
(忌甚重之東陽無忌所統許便道修謁無忌欽遲之仲/文失志恍惚遂不過府無忌以為薄已大怒遂中傷之)¶
踞見(後漢沈景拜河間孝王相謁王王不正服箕踞殿/上侍郎賛拜景不為禮問王所在虎賁曰是非王)¶
(耶景曰不正/服與民何别)恐傷(鄭當時未嘗名吏與/官屬言若恐傷之)役使(盖寛饒次/公左遷衛)¶
<pb:KR3k0008_WYG_041-34b>¶
(司馬光時拜謁衛官常為繇使市買寛饒遂按/舊令揖官属不受私拊循士卒甚有恩民戴之)迎送(孔/奮)¶
(君魚為姑臧令太守梁竦未嘗待以官/屬之禮常迎於大門引入見其母也)師友(嚴詡為潁/川與掾吏)¶
(為師/友)如賔(孫寳子嚴為京兆尹故吏侯文不肯仕/寳以恩禮請文署為掾進見如賔禮)拜起¶
(朱博為琅琊守門下掾貢還耆儒拜起舒遟/博出教主簿云貢不習吏禮主簿且教拜起)面折長官¶
(郅惲君章太守歐陽歙請為功曺汝南舊俗十月饗食/百里内縣以牛酒到府臨饗禮畢歙教曰西郡督郵繇)¶
(延天資忠貞云云欲顯于朝惲於下坐愀然前曰司正/舉觥以君罪謝今案延資性貪鄙外方内圓云云明府)¶
(以惡為善惲敢再拜奉觥/歙慙曰敬受觥憚疾去也)善事官長(任延長孫為武威/守帝戒曰善事官)¶
(長無失名譽延曰忠臣不和和臣不/忠上下雷同非陛下之福帝曰善)買牛不與(後漢朱/暉文季)¶
<pb:KR3k0008_WYG_041-35a>¶
(為郡吏太守阮况欲市牛暉不從及况卒暉厚/贈送曰前有所求不與不敢以貨汙君徳也)孔日夕¶
議事(韓偓請逐李彦弼彦弼譛偓及令狐渙漏禁省語/帝曰卿有官屬日夕議事奈何不欲我見學士耶)¶
主書(楊炎與盧杞在中書同秉政盧杞宻啓主書過咎/逐之炎曰主書吾局吏也吾當自治之柰何相侵)¶
(耶/)諸使辟署(趙憬諸使辟署務得才以重府望能否已/試則引而置之朝無俾久滯帝皆然之)¶
楊於陵(為句容主簿待韓滉節制金陵滉性剛嚴少所/接與及於陵以屬吏謁謝滉甚竒之竟以女妻)¶
(於陵/舊史)鏡湖秦望之遊(元禛為浙東觀察使會稽山水竒/秀禎所辟幕職皆當時文士而鏡)¶
(湖秦望之遊月三四焉副使竇鞏海内/詩名與禛酬唱最多至今稱蘭亭絶唱)天下聞其名爭¶
欲取以為屬(權臯安禄山籍其名表為薊尉禄山且叛/以其猜虐不可諫欲行慮禍及親天寳十)¶
<pb:KR3k0008_WYG_041-35b>¶
(四載使獻俘京師還過福昌尉仲謩謩妻臯妹也宻約/以候召之謩来臯陽喑直視謩而暝謩為盡哀自唅斂)¶
(之臯逸去人無知者吏以詔召臯母母謂實死慟哭感/行路故禄山不之虞歸其母臯潜候於淇門奉侍晝夜)¶
(南犇客臨淮為驛亭保以詗北方既度江/而禄山反天下聞其名争欲取以為屬)見屬吏輙先¶
拜(李元素為御史大夫内望作宰相久之不見用則謝/賔客曰無以官散外我見屬吏輙先拜人人失望)¶
委成於參佐(張𢎞靖充盧龍節度使委成於參佐官屬/輕侻酣肆夜歸燭火滿街前後呵止其詬)¶
(責士皆/曰反虜)韋雍張宗厚(又不通大體復刻軍賜專以/法根治之是夕軍亂同上)¶
　　　同官(二十二/)¶
白同官為寮吾常同寮敢不盡心　聨事(同/上)分職分司¶
<pb:KR3k0008_WYG_041-36a>¶
　僚友(司/官)官分　聨屬　聨職　同班相䘏(國語臧/文仲)不¶
交言(漢陽偏仁辟司徒桓虞府府掾有宋/章貪奢不法仁終不與交言同席也)同臺郎表取¶
罪(後漢雷義同臺郎坐事當居/罪刑義黙然自表取其罪)代還錢(陳重有同舍郎/負息錢重宻以)¶
(錢/還)疑盗絳(陳重同舍郎亡絳疑重所取重不自分明/乃市絳償之後誤持者歸絳其事乃顯)疑¶
盗金(直不疑為郎告歸同舍郎亡金意不疑盗之/不疑不自明買金償之後誤持去者来乃明)近不¶
偪同(魏/伐)及爾同僚(詩/)併肩事主(漢/)孔同位不相假(蕭嵩/進中)¶
(書令裴光庭卒帝委嵩懌相嵩推韓休/及休同位峭直不相假至校曲直帝前)蕭王竝位(蕭遘/同平)¶
(章事始王鐸主貢舉而得遘及是與鐸竝位鐸年老嘗/入對踣殿中遘掖起之帝喜曰遘善事長大臣和予之)¶
<pb:KR3k0008_WYG_041-36b>¶
(幸也遘曰不止以長乃鐸門生帝笑謂/曰鐸選士朕選宰相卿無負我遘頓謝)聨署(歸登為右/拾遺同列)¶
(有所諌正輙聨/署無所回諱)郎家二賢(郎餘令授霍王元軌府參軍/事從父知年亦為王友元軌)¶
(毎曰郎家二賢皆入府不/意培塿而松栢為林也)聨舍(敬晦進士及第辟山南/東道節度府與馬曙聮)¶
(舍於是師不政法制陵頽曙引所吏廷責之吏負兼軍/職不引咎走訢諸府牙將旦十軰方雜語以申吏枉晦)¶
(譲諸軍将曰吏冒軍名公等不能詰/反引與為伍奈何衆愧謝闔府咨美)多君子寮(留守無/事多君)¶
(子寮/韓文)同服官僚(同/上)同舍(竇參為人矜嚴同舍/當夕直參代之新史)䑕虎俱為¶
相屬(陸長源以舊徳為宣武行軍司馬韓愈為廵官或/譏其年舊相逺愈曰大䖝老鼠俱為十二相屬何)¶
(怪之有李/肇國史補)齊名(韋元甫初任滑州白馬尉採訪使韋陟/深器之奏充支使與同莫判官貟錫齊)¶
<pb:KR3k0008_WYG_041-37a>¶
(名元甫精於簡牘錫詳於訊覆陟/推誠待之時謂貟推韋状舊史)聨曺結綬(權徳輿唱/和詩序貞)¶
(元元和間為渭州尉/聨曺結綬相視莫逆)同寮(竇參為萬年尉時同寮有直/官曺者将夕聞親疾請參代)¶
(之㑹獄囚亡走京兆尹按直簿将奏參遽請曰彼以不/及状謁參代之宜當罪坐貶江夏尉人多義之舊史)¶
　　　故吏(二十三/)¶
白任安(漢衛青日衰霍去病益貴門下/故人多事去病唯任安不去)避席(漢田蚡起/為壽人皆)¶
(避席魏其侯為壽故吏/賔客避席餘皆半席)戎首(世說向雄為河南郡掾公/事不畢太守劉淮笞之後)¶
(俱在朝不相往来晉武令復君臣之好雄/曰臣于河内不為戎首何好之有帝從之)見泣(桓𤣥年/七嵗服)¶
(終州府文武吏辭其叔父冲撫/𤣥曰此汝家故吏𤣥涕泣被靣)同升(胡廣伯始凡七為/三公故曰陳蕃李)¶
<pb:KR3k0008_WYG_041-37b>¶
(咸並為三司毎朝會蕃等常/稱疾避廣時人榮之見本傳)馬駃(蜀陽洪為蜀郡時書/佐何祗數年後為廣)¶
(漢太守毎朝會祗次洪朝洪曰君馬何/駃祗曰故吏不敢駃但明府未著鞭也)孔病召故吏(桞/公)¶
(綽以病授兵部尚書不任朝請忽顧左右召故吏韋長/衆謂屬諉以家事及長至乃曰為我白宰相徐州專殺)¶
(李聴親吏非用髙瑀不/能安因瞑目不復語)蜂附蟻合(大抵當隆赫柄用而/蜂附蟻合喣喣趄趄)¶
(便僻匍匐以非乎人而售乎已若是者一旦勢異/則電㓕飈逝不為門下用矣栁宗元與顧中書書)按杜¶
黄裳故吏(杜黄裳卒後數年御史劾奏黄裳納邠寧節/度髙崇文錢四萬五千緡按故吏吴憑及黄)¶
(裳子載辭服帝念舊功/但流憑昭州原載不問)一切不問(李宗閔凡不附己者/指以為朋黨皆逐去)¶
(之人人駭栗連月雺晦帝乃詔宗閔徳裕姻/家門生故吏自今一切不問所以慰安中外)立石峴山¶
<pb:KR3k0008_WYG_041-38a>¶
(韓思復卒後故吏盧僎/邑人孟浩然立石峴山)¶
　¶
　¶
　¶
　¶
　¶
　¶
　¶
<pb:KR3k0008_WYG_041-38b>¶
　¶
　¶
　¶
　¶
　¶
　¶
　¶
　白孔六帖卷四十一¶
