# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.778041
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四十三 
<pb:KR3k0008_WYG_043-1a>¶
欽定四庫全書¶
　白孔六帖卷四十三　　唐　白居易　原本¶
　　　　　　　　　　　宋　孔　傳　續撰¶
　　官闕惡(一/)　　　　休假(二/)¶
　　舉薦(三/)　　　　　舉選(四/)¶
　　知人(五/)　　　　　藻鑒(六/)¶
　　失所舉(七/)¶
　　　官闕惡(一/)¶
<pb:KR3k0008_WYG_043-1b>¶
白毁舊府(晉羊祜督荆州時長吏䘮官人多毁/舊府祜以死生有命下征鎮禁之)請替惡¶
闕(范甯求補豫章帝曰不宜令守無以身試死甯臨/行上䟽云云公亮於幽顯可以經夷險而不變)不¶
敢居官舎(晉樂廣為河南尹官舎多/怪前尹不敢居廣居之)孔菑除其署(李吉/甫改)¶
(郴饒二州㑹前刺史繼死咸言牙城有物/怪不敢居吉甫命菑除其署以視事云)以栁易播(中/山)¶
(劉夢得亦在遣中當詣播州子厚泣曰播州非人所居/而夢得親在堂吾不忍夢得之窮無辭願以栁易播遇)¶
(有以夢得事白上者/於是改連州韓文)五谿不毛處(劉禹錫傳叙張九齡/為宰相建言放臣悉)¶
(徙五谿不毛處然九齡自内職出始安有瘴癘之歎罷/政事守荆州有拘囚之思身出荒陬一失意不能堪矧)¶
(華人士族必致醜/地然後快意哉)天荒闕(忻州刺史是天荒闕盖厯任/多死時有金吾郎將任此官)¶
<pb:KR3k0008_WYG_043-2a>¶
(舎果有蛇怪後亦絶之饒州/餘干令宅亦如此南部新書)勸易署寢(李珏治淮南三/節度皆卒於鎮)¶
(人勸易署寢珏曰上命我守/揚州是實正寢若何去之)戸部為凶官(畢搆進戸部/尚書乆之移)¶
(疾帝手䟽醫方賜之當時以户部為/凶官遽改太子詹事冀其愈㑹卒)邠署相傳刺史視¶
其壞莫敢葺(李聽拜邠寧節度使邠署相傳不利治垣/舎前刺史視其壞莫敢葺聽曰將出鑿凶)¶
(則何避治署亟/使新之卒無畏)¶
　　　休假(二/)¶
白休謁　休請　從吉　休沐　歸休　請給長假(並/假)¶
(名/也)予告賜告(漢律令二千石有予告有賜告予告者在/官有功最法所當得者也賜告者病滿三)¶
<pb:KR3k0008_WYG_043-2b>¶
(月當免天子優賜其告帶印綬將官屬歸家治疾至成/帝時賜告不得歸家自馮野王始杜欽言於王鳳曰竊)¶
(見令云吏二千石告過長安謁不分別賜予今有司以/為予告得歸賜告不得是一律兩科失省刑之意夫三)¶
(最予告也注在官連有三最則得予告也或病滿賜告/詔恩也今告則不得失輕重之意鳳不聽竟坐野王後)¶
(遂為/常也)過長安謁(漢令曰吏二千石過長安謁注云謁者/自謁得告也律吏二千石已上告歸歸)¶
(寧道不過行在所/者便道之官無辭)漢律五日一沐(漢律吏得五日下/言休息以洗沐也)晉¶
令一月五給(晉令給假者一月五給一年之戸六十日/為限里内者病疾中延二十日及道政觧)¶
(故九十/五日也)解職(晉起居注武帝詔大臣/疾假滿三月不差解職)弔死問疾(後漢祝/晧字子)¶
(春篤於仁義為吏休歸先周/旋鄉里弔死問疾畢乃還家)恤䘮拜老(後漢呉馮字子/髙為郡吏毎休)¶
<pb:KR3k0008_WYG_043-3a>¶
(假先存恤行䘮孝子次瞻疾/病畢拜覲耆老然後還家)定省(宋書王敬則子恢之/為秘書郎恢之常請)¶
(假東還/定省)遊集(世說車武子為侍中與東亭/諸人期共遊集乃早請給)荷擔(後漢許/荆字子)¶
(張家貧為吏休假嘗單/歩荷擔清節稱於鄉黨)䇿杖(後漢范丹字史雲為郡功/曹每休假常單歩䇿杖)¶
山郎(漢書故事郎出錢市財用給文書乃得出名曰山/郎注云山財所出故曰山郎移病盡一日輒償一)¶
(休注云出財者能休常在外貧者實病皆以休假償之/其豪富郎日出遊戯或行錢得善部貨賂流行傳相放)¶
(效楊惲為中郎將罷山郎移長度大司農以給財用其/疾病休謁洗沐皆以法令從事郎皆化之莫不自勵)¶
不肯休(薛宣為馮翊賊曹掾張扶至日獨不肯休坐曹/治事宣出教曰盖禮貴和人道尚日至吏以令)¶
(休所繇來久曹雖有公事家亦望私恩掾宜從衆歸/對妻子設酒肴請鄰里一笑相樂亦可矣扶大慙)不¶
<pb:KR3k0008_WYG_043-3b>¶
與休(魏志劉類為宏農守使不/與休假專使為不急也)退食自公　休沐未嘗¶
出門(張安世精/力於職)多病賜告(汲黯多病疾且滿三月上/嘗賜告者數焉終不愈)不¶
欲出(文帝幸鄧通通亦愿謹不/外交雖賜洗沐不欲出也)又(董賢聖卿便僻善媚/毎賜沐浴不省出歸)¶
(常留中視醫藥哀帝乃/詔賢妻得通籍入殿中)違假(史李園求事春申君為舎/人謁歸故失期還謁春申)¶
(問之對曰齊王使求臣女/弟與使者飲故失期也)又(賈逵梁道為豫州刺史兵/曹從事受前刺史假逵到)¶
(數月乃還逵/考竟免之)不限日拜墓假(晉陸煜仕錄尚書求歸鄉/里拜墳墓有司奏舊制假)¶
(六十日顔含馮懐以為煜居台司受託付大臣之義夲/在忘忌既蒙詔許省墳墓豈容有期愚謂宜還自還不)¶
(湏制日/詔從之)葬妻(魏舒元陽為尚書三娶妻皆亡是/年自表乞假葬妻詔賜地及錢)孔休沐¶
<pb:KR3k0008_WYG_043-4a>¶
如令(李德裕元和後數用兵宰相不休沐或繼火乃得/罷德裕在位雖遽書警奏皆從容裁决率午漏下)¶
(還第休沐如令/沛然若無事時)得告還鄉里(高智周為侍讀得告還鄉/里嘆曰進不知退取禍之)¶
(道也即/移病去)太學生謁急(狄仁傑太學生謁急后亦報可仁/傑曰人君惟生殺柄不可假人至)¶
(簿書期㑹宜責有司學徒取告丞簿職耳若為報可/則胄子數千凡幾詔邪為定令示之而已后納其言)遇¶
休日使至第召(王琚毎見閤中視日簿乃/得出遇休日使至第召之)謁告上冢(魏/元)¶
(忠謁告上冢詔宰相諸司長官祖道上/東門賜錦袍給千騎四人侍賜銀千兩)許休澣(張薦顔/真卿為)¶
(李希烈所拘遣兄子峴及家僕奏事五輩皆留内客省/不得出薦上䟽望許休澣告以安否䟽奏盧杞持之不)¶
(報/)休沐遂兹日(韋應物休沐東還貴胄里詩/休沐遂兹日一來還故墟)休沐去人¶
<pb:KR3k0008_WYG_043-4b>¶
逺(髙齊出林杪/答李博士上)公門懸甲令澣濯遂其私(授衣日還/田里詩上)¶
　　　舉薦(三/)　(不薦士附/)¶
白禹稱善人不善人逺矣(稱舉/也)舉不失德　出淹滯(趙/宣)¶
(子為/政)振廢滯　祁奚舉善(舉讎舉子君子/曰能舉善矣)利其翹楚¶
務在擇人　選於衆(舜有天下選於衆舉臯陶不仁者/遠矣湯有天下選於衆舉伊尹不)¶
(仁者/遠矣)烝我髦士(烝進/也)夫舉無他唯善所在　選於衆¶
所試(如有所譽者/其有所試矣)無求備於一人　或以事舉或以德¶
進或以言揚　待舉待取(儒有席上之珍以待聘忠/信以待舉力行以待取)推¶
<pb:KR3k0008_WYG_043-5a>¶
賢而進(儒有推賢而進達之不望其報/其舉賢援能有如此者援引也)善不可失　取¶
節於葑菲　考其德藝(周/禮)舉以賢良(漢令諸侯舉賢良/方正直言極諫之)¶
(士秀才茂才/輒以名聞)引薦白屋(韓/子)對揚紫殿(劉/琨)非常之才(不次/之用)¶
進賢推士(鄭當時好/進賢推士)推擇(捜/揚)濟濟多士　舉類(傳惟其/善故能)¶
(舉其/類)顯忠遂良　旁求　上薦　登庸羣材(允釐/庶政)人代¶
天工雍熈可致(賢為國寶/側陋必揚)當側席之求(膺及門/之選)道既日¶
彰(賢亦/歲貢)稽諸虞典審九德而擇賢考彼漢章懸四科而¶
取士(漢三公辟召以四科取士一曰德行高妙二曰/通經學三曰饒法令四曰剛毅多略也漢書)進¶
<pb:KR3k0008_WYG_043-5b>¶
賢達吏(周禮太宰以八統御萬人三曰進賢四曰/使能七曰達吏謂一舉勤勞之小吏也)賢能¶
之書(周禮卿大夫獻賢能之書于王王再拜受之登/于天府注書書賢者名也王拜受之重得賢也)及¶
門(進士/之門)同升諸公　君子于時實惟難進(主司取士/亦不易知)俊¶
造(俊士造/士也)士之秀者　始以名稱(終因/事舉)舉賢使能(禮/)既¶
升歌於鹿鳴(將接武/於鴻漸)請效禹稱善人(庶使衛/多君子)推轂　坐¶
舉人(漢華陰守丞嘉上封事言朱/雲可試守御史大夫坐之)拔茅(易拔茅茹以其/彚征吉言賢人)¶
(能進拔/同類也)無行(韓信家貧無行/不得推擇為吏)薦武士(叔孫通專言群盗/壯士進之弟子百)¶
(餘人怨通通曰漢王方/蒙矢石諸生寧能鬬邪)狐裘反衣(漢楊興言於史髙曰/將軍所舉不過門下)¶
<pb:KR3k0008_WYG_043-6a>¶
(賔客富貴在身烈士不舉是有狐白裘而反衣之平/原匡衡材智有餘隨牒逺方髙乃辟衡爲儀曹吏)提¶
衡(張湯杜周/相爲提衡)引重(竇嬰灌夫二人相爲/引重引重相稱舉也)處士薦人(符融/公府)¶
(連辟皆不應太宗薦代有名稱到官請融相見/融徃薦逹郡士范甯韓卓孔伷三人因辭自絶)抗孤士¶
(朱穆曰韓安國之操不/能抗一孤士況其下乎)爲將用儒士(後漢祭遵爲將軍/取士皆用儒術)¶
有私(或問第五倫公有私乎對曰人有與吾千里馬者/雖不受毎三公有所與送心不能忘亦終不用豈)¶
(能謂/無私)賔薦士不薦士(後漢杜宻爲北海相去官居潁川/毎謁郡守多所陳託同郡劉勝字)¶
(季陵亦自蜀郡告歸閉門掃軌無所干及太守王昱謂/宻曰劉季陵清髙士宻知昱激已對曰勝位爲大夫是)¶
(禮上賔而知善不薦聞惡無言隱情惜已同於寒蟬此/罪人也令宻達力行之士不亦萬分之一乎昱慙而服)¶
<pb:KR3k0008_WYG_043-6b>¶
(其/言)恥舉主(張儉元節舉茂才以刺/史非其人謝病不起)兄弟頻舉(呉劉繇字/正禮兄岱)¶
(字公山平原陶丘洪薦劉岱後欲舉正禮刺史曰前年/已舉公山洪曰若明公用公山於前擢正禮於後所謂)¶
(御二龍於長途騁/騏驥於千里也)卧龍(蜀先主屯新野徐庻曰諸葛孔/明卧龍也不可屈致將軍宜枉)¶
(駕/)管庫(趙文子爲政舉管庫之士/七十有餘家死不屬其子)薦盜(管仲於群盜中/拔二人用之曰)¶
(可人也其所/與游僻也)察舉揚厯(魏王基舉管寧曰優賢揚/厯注揚其所能而厯試)出自¶
幽谷遷于喬木(詩/)伐木丁丁鳥鳴嚶嚶(喻朋友/相引薦)薦延年¶
舉自代(丙吉病上問誰可代君對曰杜延年明法度于/定國執憲議詳平也陳萬年篤厚於行後皆稱)¶
(職上以爲有/知人之鑒)又(呉周瑜病於鎮/舉魯肅自代)又(鍾皓爲功曹太守問/誰可代曰西門亭長)¶
<pb:KR3k0008_WYG_043-7a>¶
(陳寔寔曰鍾君似/不察人何獨我知)不薦士(詔舉武猛士賀良無所薦上/問之曰平生未常交士衛鞅)¶
(因景監見人知其不約今士得/臣舉亦非榮故不敢薦之也)不舉雜學(山簡季倫領/吏部上䟽請)¶
(公卿各舉所知廣得才之路毎聽政曰令公卿先議選/舉各言所見鄉邑尤異者皆以名奏主者隨缺先叙是)¶
(爵人於朝與衆共/之義朝廷從之)邑宰舉(魯恭爲中牟令薦名士方/帝即徵方與公卿所舉同)有¶
瘡不舉(張輔孟侯爲東郡守郡吏王青祖父與翟義同/起兵攻王莽莽燒殺之父隆爲都尉功曹青爲)¶
(小吏與父俱從都尉遇賊隆以身衛全都尉死於難青/亦被矢前太守以青有金瘡不舉輔歎其一門忠義遂)¶
(薦青三世死/節宜蒙顯異)辭舉(鄧攸伯道祖父殷有賜官勅攸受之/後太守勸攸官欲舉爲孝廉攸曰先)¶
(人所賜不/可改之)孔奬薦後進(李百藥好/奬薦後進)宰相職當進賢(李吉/甫始)¶
<pb:KR3k0008_WYG_043-7b>¶
(執政以情謂裴垍曰吾落魄逺裔更十年始相天子此/日人物吾懵不及知且宰相職當進賢任能君精鑒爲)¶
(我言之垍即崖略䟽三十許人吉/甫籍以薦于朝天下翕然稱得人)推轂士(于休烈樂賢/下善推轂士)¶
(甚/衆)刺舉不阿(王播知雜事刺/舉不阿有能稱)所取多才寔士(王鐸爲禮/部侍郎所)¶
(取多才寔士/爲世稱誦)時時進賢才偉望(李訓時時進賢才偉望/以恱士心人皆感之)¶
或自寒冗躐進至侍從(太平公主有所論薦或自寒/冗躐進至侍從旋踵將相)所¶
薦贏四十人(杜淹檢校吏部尚書參豫朝/政所薦贏四十人後皆知名)樂引後進(于/志)¶
(寧愛賔客樂引後進然多/嫌畏不能有所薦逹也)互相推引(薛登爲左補闕時/選舉溢甚乃上䟽)¶
(曰比觀舉薦類不以才馳聲假譽/互相推引非所謂報國求賢者也)閻立本薦狄仁傑(授/并)¶
<pb:KR3k0008_WYG_043-8a>¶
(州法/曹)薦使君美於朝(郭翰者嘗爲御史廵察隴右多所/按劾至寧州狄仁傑爲刺史民争)¶
(言有異政翰就館以筆紙置于案謂僚屬曰入其/境其政可知願薦使君美于朝毋久留即命駕去)三品¶
至九品並得薦士(魏元同上䟽制書三品至九品並得/薦士此誠仄席旁求意也但褒貶不)¶
(明故上不憂黜/責下不盡捜揚)薦于朝(李滋客荆郢間起學廬講授建/中初黜陟使趙賛薦于朝起處)¶
(士授試/校書郎)奬士類拔孤仄(李景譲性奬士類拔孤仄/李蔚楊知退皆所推引)舉引¶
寒俊(鄭薰再知禮部舉/引寒俊士類多之)請臺閣長官得自薦其屬(陸贄/秉政)¶
(始請臺閣長官得自薦/其屬有不職坐舉者)用人之長(張說善用人之長多/引天下知名士以佐)¶
(佑王化粉澤典/章成一王法)以恩終始(張嘉貞有嗜進者汲引之能/以恩終始所薦中書舍人苖)¶
<pb:KR3k0008_WYG_043-8b>¶
(延嗣等皆位清要日與議政事故/當時語曰令君四俊苗呂崔貟)愛善無遺(李吉甫引/薦賢士大)¶
(夫愛善/無遺)并表其書(竇群傳啖助春秋學著書數十篇蘇/州刺史韋夏卿薦之朝并表其書報)¶
(闕不/召)選德進賢初不計私(韋表微翰林學士缺人人争/薦丞相所善者表微獨薦韋)¶
(處厚人服其公進知制誥後與韋處厚議増選學士復/薦路隋處厚以諸父得表微因曰隋位崇入且翁右奈)¶
(何答曰選德進/賢初不計私也)不因介紹(張行成補殿中侍御史糾劾/嚴正太宗以爲能謂房元齡)¶
(曰古今用人未嘗不因介紹若/行成者朕自舉之無先容也)每以用人爲先(朱敬則/及執政)¶
(毎以用人爲先細務不省也嶺表蠻叛以裴懐古有文/武才用爲桂州都督蠻服其威惠相率降薦魏知古爲)¶
(鳯閣舍人張思敬/爲右史皆稱職)大才當大用(韋安石蘇良嗣當國謂/安石曰大才當大用)¶
<pb:KR3k0008_WYG_043-9a>¶
薦書參同(薛珏左遷峽州刺史建中初德宗命使者分/諸道察官吏升黜焉而李承狀珏之簡趙賛)¶
(言其廉盧翰稱其肅薦書參/同於是拜中散大夫賜金紫)舉智謀果決才堪統衆者¶
(來瑱累遷殿中侍御史伊西北廷行軍司馬詔舉智謀/果決才堪統衆者拾遺張鎬薦瑱能斷大事有禦侮才)¶
(擢潁川太守/充招討使)中人尉薦(呂諲哥舒翰敗潼關諲西趨靈/武由中人尉薦肅宗才之拜御)¶
(史中/丞)取材者數十人揔牙兵(及爲尹奏取材者數十/人揔牙兵故威惠兩行)求¶
才者貴廣(陸/贄)蕭昕(始薦張鎬來瑱在禮部擢杜黄裳高/郢裴垍其後鎬興布衣不數年位將)¶
(相瑱爲將有威名黄裳/等繼輔政並爲名宰)登崇俊良(韓愈進學解曰方今/聖賢相逢治具畢張)¶
(抜去兇邪登崇俊良占小善/者率以錄名一藝者無不庸)薦進才髦(李季卿在朝/薦進才髦)文¶
<pb:KR3k0008_WYG_043-9b>¶
享氣方直才任諫諍(李邕特進李嶠與監察御史張廷/珪薦邕文享氣方直才任諫諍乃)¶
(召拜左/拾遺)知賢而舉仁也(邕下獄當死孔章上書天子曰/明主舉能而捨過又曰知賢而)¶
(舉仁/也)言於𤣥宗召見金鑾殿(李白賀知章見其文歎曰/子謫仙人也言於𤣥宗召)¶
(見金/鑾殿)愛奬士類(李華愛奬士類名隨以重若獨孤及韓/雲卿韓㑹李紓柳識崔祐甫皇甫冉謝)¶
(良弼朱巨川後/至執政顯官)可使尺澤之鯢奮鱗而震海宻網之鳥¶
舉羽而翔霄(子之一名何足就矣/柳宗元上權補闕)不叩而響不介而合¶
(則其舉而至而/其感亦甚同上)舉賢本無私(劉竒長壽中爲天官侍郎/薦張鷟司馬鍠爲監察御)¶
(史二人因申屠瑒以謝竒正色曰/舉賢本無私何見謝聞者皆竦)玉不韜輝(唐呂温房/元齡賛網)¶
<pb:KR3k0008_WYG_043-10a>¶
(羅遺賢推轂群英玉不/韜輝蘭無沈馨文粹)藏用守道有歲年(崔顥薦樊衡/書雖白面書)¶
(生有雄膽大略藏/用守道有歲年)無蔽賢之咎(一品集舉自代所冀虞/丘無蔽賢之咎臧孫無)¶
(竊位/之譏)好提掖士大夫(許孟容好提掖士大/夫天下清議上之)有所薦進劾¶
爲朋黨(李安期帝屢責侍臣以不能進賢安期進曰十/室之邑且有忠信天下至廣不爲無賢比見公)¶
(卿有所薦進劾爲朋黨若陛下忘其親讎惟才是/用塞讒毁路其誰敢不竭忠以聞上乎帝嘉納)帝譲¶
不推賢進善(權萬紀言治銀帝/譲不推賢進善)鮮有簡拔(蕭俛居位頗/介謹持法重)¶
(名器狹於用人毎除吏/常憂不稱鮮有簡拔)非文詞者擯而不用(常衮懲元/載敗窒賣)¶
(官之路然一切以公議格之非文詞者擯而不/用故世謂之濌伯以其濌濌無賢不肖之辨云)進退士¶
<pb:KR3k0008_WYG_043-10b>¶
大夫(鄭注進退士大夫撓骫朝法/賢不肖淆亂以爲弛張當然)未踰年除吏八百貟¶
(崔祐甫改中書侍郎未踰年/除吏幾八百貟莫不諧允)請自代(令狐彰方疾甚表/吏部尚書劉晏工)¶
(部尚書李勉堪大事請/以自代代宗得表咨悼)妄進者少衰(周墀同平章事河/東節度使王宰重)¶
(賂權倖求同平章事領宣武墀言天下大鎮如并汴者/纔幾宰之求何不厭宣宗納之駙馬都尉韋譲求爲京)¶
(兆持不與繇是/妄進者少衰)¶
　　　舉選(四/)¶
白觀國之光利用賔于王(易/)我有好爵　鴻漸于陸(于/陸)¶
(于磐漸/進之義)遷喬　烝我髦士(烝進/也)翹翹錯薪言刈其楚(詩/)¶
<pb:KR3k0008_WYG_043-11a>¶
獻賢能之書(周禮鄉老及鄉大夫群吏獻賢能/之書于王王再拜受之登于天府)禮凡語¶
郊者必取賢斂才焉(或以德進或以/事舉或以言揚)樂正論造士之秀¶
者升於司馬曰進士論辨然後使之司馬辨論官材論¶
進士之賢者以告于王而定其論(各署其/所長也)舉不失選(傳/)¶
署行議年(髙詔中丞執法郡守舉有明德者遣/詣相府署行議年年幾也行狀也)計偕(武/詔)¶
(吏人有明當世之務習先儒之術者/縣次續食令與計偕縣次給之食)仲舒發之(武帝隆/儒術及)¶
(仲舒對䇿明孔氏抑百家立興學/校州郡舉孝廉茂才皆仲舒發之)三適(武帝時公卿議/曰古者諸侯貢)¶
(士一適謂之好德再適謂之賢三適謂之有功乃加九/錫以弓矢車馬也不貢士一則黜爵再則黜地三而削)¶
<pb:KR3k0008_WYG_043-11b>¶
(地畢矣不舉孝不奉詔以不敬/論不察廉不勝任當免奏可也)本仁祖義褒德録賢五¶
帝三王所由昌也(武/詔)得真(宣帝詔舉廉吏誠欲得真也/吏六百石位左右有罪自今)¶
(以來毋得注云不/復舉爲廉吏也)内惡未發(平帝詔諸有贓及内惡未/發而薦舉者勿案驗也)¶
四科(漢制見上/薦舉門)三互(後漢以州郡相黨人情比周乃制/婚姻家及兩州人士不傳對相監)¶
(臨後有三互法禁忌轉宻選用艱難蔡/邕上䟽宜去三互法帝不省言竟不用)限口舉人(後漢/丁鴻)¶
(與司空劉萬上言自今郡國率二十萬歲貢孝廉四十/萬二人六十萬三人八十萬四人以此爲增減不滿二)¶
(十萬二歲一人不滿十萬口三歲一人蠻夷錯雜/不爲數魏令十萬户察孝廉一人府秀不拘戸口)限年¶
(又尚書令左雄議改察舉之制限年四十儒者試經學/文吏試章奏胡廣駮之曰選用材無拘定制六竒之䇿)¶
<pb:KR3k0008_WYG_043-12a>¶
(不出經學鄭阿之政非章奏甘竒入用年乘彊仕終軍/揚聲亦在弱冠帝不從遂班下郡國唯茂才異行者不)¶
(拘/年)清儉(太祖爲丞相司空毛玠爲東曹掾與崔琰並典/選舉所用皆清心之士雖於時有盛名而行不)¶
(由夲者終莫能進務以儉率人由是天下莫不以亷節/自勵雖貴寵之家車服不敢過度和治字士陽議儉非)¶
(中道/云云)守文(衛臻典選舉蔣濟與書曰漢以亡虜爲將周/拔漁父爲太師何必守文答曰古人遺智惠)¶
(而任度量湏考績而加黜陟今/予開拔竒之律使天下馳騁也)畫地作餅(魏盧毓爲吏/部尚書諸葛)¶
(誕鄧颺騁名譽有四䆫八違之謠帝疾之時舉中書侍/郎詔曰莫取有名以名如畫地作餅言不可啖也毓曰)¶
(名不足以得異人可以得常士常士畏教慕善然後有/名臣以循名責實無官績但常有以驗其後古者敷奏)¶
(以言明試以功考績法廢故/真僞相蒙帝詔作考績法)不抑寒素(王藴爲吏部郎/不抑寒素毎一)¶
<pb:KR3k0008_WYG_043-12b>¶
(官缺求者十輩無所是非連狀白之某人有/地某人有才各隨其方不得者不怨之也)山濤啓事¶
(山濤爲僕射典選吏部並得其才再居十餘年一官缺/輒啓數人甄拔人物各爲題目時稱曰山濤啓事也)¶
甲午制(王戎爲吏部爲甲午制凡選/舉先治百姓然後授仕也)門調戸選(司𨽻傅/咸奏戎)¶
(曰書稱三載考績今内外群官職未朞而奏遷未知優/劣且送故迎新宜免戎戎與賈郭通親得不坐戎自典)¶
(選舉未嘗進寒素退虛名/與時沉浮門調户選而已)後漢四科(黄瓊以左雄孝廉/之選專用儒學文)¶
(吏猶有所遺乃増孝/悌及能從政爲四科)少牢鹿鳴(選舉令諸貢人上州三/人中州二人下州一人)¶
(必有才堪者不限其人數具申送之日/行鄉飲酒禮牲用少牢歌鹿鳴之詩)賔薦　鄉賦(國/光)¶
進士秀才(考課令進士試時務䇿五條帖大經通四其/䇿文辭順序義理愜當并帖經文過者爲通)¶
<pb:KR3k0008_WYG_043-13a>¶
(帖策全通爲甲第諸秀才試方䇿五條文理俱/髙者爲上上文髙理平理高文平爲上中云云)未成分¶
數(考功式諸州及國子監貢舉人試官湏對長官判官/共加考試至省及第不成分數者其罪以長官爲從)¶
(雖未成分落第人内有帖試/俱不通一者亦依不成分例)冒貢　薦延　病朋(漢何/武問)¶
(文吏於儒者問儒者於文吏以相/參驗除吏先爲科條以防請托)以貌以言宣父尚云¶
有失(孔子曰吾以言取人失之/宰予以貌取人失之子羽)則惠則哲帝堯亦曰其¶
難　充賦(晁錯策曰乃/以臣錯充賦)夫十室之邑必有忠信三人同¶
行厥有我師今闔郡不薦一人是化不下究而積行之¶
君子壅於上聞也(武/詔)州叛廢舉(孔坦君平帝手策問曰/吳興徐馥爲賊殺群將)¶
<pb:KR3k0008_WYG_043-13b>¶
(今應舉孝廉可否坦曰罪不相/及今徐馥爲逆何妨一郡之賢)孔凡四舉皆知名者(王/起)¶
(判太常少卿帝患選士不得才時命起/典貢舉凡四舉皆知名者人伏其鑒)敵數百人(杜顗/舉進)¶
(士禮部侍郎賈竦語國/曰得杜顗足敵數百人)選舉以私(宋務光上書長吏/貪冒選舉以私)宜¶
以簡練爲急(魏元同上䟽言選舉法弊曰國之用人如/人用財貧者止糟糠富有餘粱肉故當衰)¶
(弊之乏則磨䇿朽鈍以取之太平多士則遴/東髦俊而使之今選者猥多宜以簡練爲急)爲時嘉仰¶
(岑羲勁亷爲時嘉/仰餘見吏部門)官無滯人(劉林甫建官四時聴選隨/到輒擬於是官無滯人)¶
選者就案閱簿(婁師德在夏官注選者就案閱簿師德/曰容我擇之可乎選者不去乃灑筆曰)¶
(墨汚/爾)輕地寒(李揆苖晉卿數薦元載揆輕地寒謂晉卿/曰龍章鳯姿士不見用麞頭鼠目子乃求)¶
<pb:KR3k0008_WYG_043-14a>¶
(官邪載/聞衘之)調者丐留(張薦爲吏部侍郎選/牒精允調者丐留)其奬用皆一時¶
茂秀(王邱遷吏部侍郎典選復號/平允其奬用皆一時茂秀)以進士選無受惡官¶
者(柳仲郢知吏部銓德裕頗抑進士科仲郢無所徇是/時以進士選無受惡官者又當調者持闕簿令自閱)¶
(即擬唱吏/無能爲姦)升沈在牙頰間(楊虞卿善諧麗權倖倚爲姦/利歲畢選者皆走門下署第)¶
(注貟無不得所欲升沈在牙頰間當時有蘇景𦙍楊元/夫而虞卿兄弟汝士漢公爲人所犇向故語曰欲趨舉)¶
(場問蘇張蘇張/猶可三楊殺我)吏道多端本乎選用失當(劉蕡/䇿)類得優¶
調(於時被選者二十有三人所/言皆冗齪常務類得優調)先収寒素(李固言爲吏/部侍郎既領)¶
(選案籍自擬先/収寒素柅吏姦)爲循資格(裴光庭兼吏部尚書初吏部/求人不以資考爲限光庭懲)¶
<pb:KR3k0008_WYG_043-14b>¶
(之因行儉長名榜乃爲循資格/無賢不肖一據資考配擬云)魏元同上䟽言(選舉法/弊曰自)¶
(魏晉以後始歸吏部以迄于今以刀筆量才簿書察行/法與世弊其來久矣又尸厥任者間非其選至爲人擇)¶
(官爲身擇利下筆繫親䟽措情觀勢要悠悠風塵此/焉犇競使百行折之一面九能斷之數言不亦難乎)官¶
有丏求輒下意聽納(韋見素遷吏部侍郎官有丏/求輒下意聽納人多德之)歲選¶
萬計(張九齡建言今歲選乃萬計京/師米物爲耗盖冒濫祗此爾)視選舉衆寡以稽¶
風化(陸贄入計曰視選/舉衆寡以稽風化)兄弟並以書判超等(顔杲卿開/元中與兄)¶
(春卿弟曜卿並以書判超等/吏部侍郎席豫咨嗟推伏)以選事委令吏(蕭儒長壽/中厯天官)¶
(侍郎以選事委令吏/句直日偃卧不下筆)抑文雅進黠吏(楊纂爲吏部侍郎/有俗才抑文雅進)¶
<pb:KR3k0008_WYG_043-15a>¶
(黠/吏)隨才銓録(劉林甫厯吏部侍郎吏部調至/萬貟林甫隨才銓録咸以爲宜)最殿分明¶
(劉晏知吏部三銓事推/處最殿分明下皆慴伏)寒逺無留才(崔郾遷吏部貟外/郎擬吏親挾格褒)¶
(黜必當寒/逺無留才)退觀其治家進察其臨節(劉迺方調因進書/曰今文部始掄材)¶
(終授任是知人官人兩任其責昔禹稷臯陶之聖猶曰/載采有九德考績以九載今有司獨委三二小宰察言)¶
(於一幅之判觀行於一揖之内何其易哉夫干霄蔽日/巨樹也求尺寸之材必後於椽栰龍吟虎嘯希聲也尚)¶
(頰舌之感必下於蛙黽豈不悲乎執事誠能先政事次/文學退觀其治家進察其臨節則厖鴻深沉之士亦可)¶
(窺其門/閾矣)士有一藝者得詣闕就選(李林甫時帝詔天下/士有一藝者得詣闕)¶
(就選林甫恐士對詔或斥已即建言士皆草茅未知禁/忌徒以狂言亂聖聽請悉委尚書省長官試問使御史)¶
<pb:KR3k0008_WYG_043-15b>¶
(中丞監揔而無一中程者林/甫因賀上以爲野無留才)資格紛謬無復綱序(楊國/忠既)¶
(以宰相領選始建罷長名於銓日即定留放故事歲揭/版南院爲選式選者自通一辭不如式輒不得調故有)¶
(十年不官者國忠創押例無賢不肖用選深者先補官/牒文謬缺得再通衆議翕然美之先天以前諸司官知)¶
(政事者兵吏部尚書侍郎分按注擬開元末宰相員少/任益尊不復視本司事吏部銓故常三注三唱自春止)¶
(夏乃訖而國忠隂使吏到第預定其貟集百官尚書省/注唱一日畢以夸神明駭天下耳目者自是資格紛謬)¶
(無復/綱序)就第唱補(明年大選因就第唱補帷女兄弟觀之/士之醜野蹇傴者呼其名輒笑于堂聲)¶
(徹諸外士大/夫詬耻之)一名爲鼠輩所賣(子暄舉明經不中禮部/侍郎達奚珣遣子撫徃)¶
(見國忠國忠方朝見撫喜已而□暄當黜詬曰生子不/富貴耶豈以一名爲鼠輩所賣珣大驚即致暄高第)¶
<pb:KR3k0008_WYG_043-16a>¶
請置五經秀才科(楊綰以進士不鄉舉但試辭賦浮文/非取士之實請置五經秀才科詔群)¶
(臣議李栖筠與賈至/李廙以綰言爲是)選士第務得才(李揆取士必考實/乃之陳書廷中進)¶
(諸儒約曰上選士第務得才/可盡所欲言由是人人稱美)舒元輿(古貢士未有輕於/此者且宰相公卿)¶
(繇此出夫宰相公卿非賢不在選而有司以𨽻人待之/誠非所以下賢意羅棘遮截疑其姦又非所以求忠直)¶
(也詩賦微藝㫁離經傳非所以觀人文化成也臣恐賢/者逺辱自引去而不肖者爲陛下用也今貢珠貝金玉)¶
(有司承以篚笥皮幣/何輕賢者重金玉邪)所得士相繼爲公卿宰相(權德輿/知貢舉)¶
(所得士相繼/爲公卿宰相)薛登䟽曰(煬帝始置進士等科後生復相/馳競赴速趨時緝綴小文名曰)¶
(䇿學不指實爲本而以浮虛爲貴方今舉士尤乖其本/明詔方下固已驅馳府寺之廷出入公王之第陳篇希)¶
<pb:KR3k0008_WYG_043-16b>¶
(恩奏記誓報故俗/號舉人皆稱覔舉)就禮部試吏唱名乃入耻之(李戡年/三十明)¶
(六經舉進士就禮部/試吏唱名乃入耻之)楊家三喜(楊敬之爲祭酒兼太常/少卿是日二子戎戴登)¶
(科時號楊/家三喜)糊名較覆(張說永昌中武后䇿賢良方正詔/吏部尚書李景諶糊名較覆說所)¶
(對第一后/署乙等)覆試(崔沔擢賢良高第不中者誦訾之武/后勅有司覆試對益工遂爲第一)文¶
宗自以題畀有司(高鍇遷中書舍人開成元年權知貢/舉文宗自以題畀有司鍇以籍上帝)¶
(語侍臣曰比年文章卑弱今所上差勝於前鄭覃曰/陛下矯革近制以正頽俗而鍇乃能爲陛下得人)抑¶
浮華先行實(韋貫之所取士/抑浮華先行實)累公舉(沈傳師時給事中/許孟容禮部侍郎)¶
(權德輿樂挽轂士號權許德輿稱之於孟容孟容曰我/故人子盍不過我傳師徃見謝曰聞之文人脫中第則)¶
<pb:KR3k0008_WYG_043-17a>¶
(累公舉矣故不敢進孟容曰如子可使我/急賢詣子不可使子因舊見我遂擢第)曳白(苖晉卿/進吏部)¶
(侍郎天寳二載判入等者凡六十四人分甲乙丙三科/以張奭爲第一奭御史中丞倚之子倚新得幸晉卿欲)¶
(附之奭本無學故議者囂然不平安祿山因間言之帝/爲御花蕚樓覆實中裁十一二奭持紙終日筆不下人)¶
(謂之曵白帝大/怒貶倚及晉卿)取人以一日之長爲高下(韋陟遷禮部/侍郎陟於鑒)¶
(裁尤長故事取人以一日之/長試爲高下陟許自通所工)世謂之玉筍(李宗閔復爲/中書舍人典)¶
(貢舉所取多知名士若唐沖/薛彦袁都等世謂之玉筍)建請依古制縣令舉孝廉¶
(賈至楊綰建請依古制縣令舉孝廉于刺史升于天子/禮部詔有司參議多是綰言至議以爲自晉後衣冠遷)¶
(徙人多僑處因縁官族所/在占籍今鄉舉取人未盡)古柳復榮令貢士賦(呂渭遷/禮部侍)¶
<pb:KR3k0008_WYG_043-17b>¶
(郎古柳復榮令貢/士賦餘見禮部門)廣明後州縣不鄉貢(鍾傳廣明後州/縣不鄉貢惟傳)¶
(歲薦/士)爲諸生貢舉(韋景駿遷房州刺史州窮險/無學校景駿爲諸生貢舉)一第慁¶
子(元結天寳十二載舉進士禮部侍郎楊浚見其/文曰一第慁子耳有司得子是賴果擢上第)氊筆¶
淡書(進士榜頭粘黄紙四張以氊筆淡書禮部貢院四/字或曰天皇頃以飛帛書之或云象隂注陽授之)¶
(狀/)千佛名經(張倬東之孫舉進士不第嘗捧/登科記頂戴之曰此千佛名經)多取大臣¶
貴近子弟(劉太真遷禮部掌貢士多取大/臣貴近子弟坐貶信州刺史卒)舉博學宏辭¶
(于邵獨孤授舉博學宏辭吏部考/當乙邵覆之置甲科人咨其公)柳公綽取士皆知名¶
顯貴(柳公綽取士如許康佐鄭朗盧簡辭/崔璵夏侯孜李拭韋長皆知名顯貴)取士不宜限¶
<pb:KR3k0008_WYG_043-18a>¶
數(舒元輿又言取士不宜限數今有司多者三十少止/二十假令歲有才德纔數人而曰必取二十謬進者)¶
(乃過半謂之/合格可乎)第其文異等(孫逖舉手筆俊拔哲人竒士/隱淪屠釣及文藻宏麗等科)¶
(開元十年又舉賢良方正𤣥宗御洛城門/引見命戸部郎中蘇晉等第其文異等)皆海内有名¶
士(孫逖取顔真卿李華蕭頴/士趙驊等皆海内有名士)入第二等(劉憲武后時敕/吏部糊名考判)¶
(求高才惟憲與王適司/馬鍠梁載言入第二等)龍虎榜(歐陽詹舉進士與韓愈/李觀李絳崔群王涯馮)¶
(宿庾承宣聨第皆天下選時稱/龍虎榜閩人第進士自詹始)臨問試賢良(趙宗儒改/吏部尚書)¶
(穆宗立詔先朝所召賢良方正委有司試宗儒建言應/制而來者當天子臨問試有司非國舊典請罷之詔可)¶
甄幽獨抑浮華(高郢進禮部侍郎司貢部凡三歲/甄幽獨抑浮華流競之俗爲衰)得士¶
<pb:KR3k0008_WYG_043-18b>¶
七十五人多名卿宰相(賈餗凡三典貢舉得士/七十五人多名卿宰相)試進士¶
東都(呉武陵入爲太學博士太和初禮部侍郎崔郾試/進士東都公卿咸祖道長樂武陵最後至謂郾曰)¶
(君方爲天子求竒才敢獻所益因出䄂中書搢笏爲郾/讀之乃杜牧所賦阿房宫辭既警拔而武陵音吐鴻暢)¶
(坐客大驚武陵請曰牧方試有司請以第一人處之郾/謝已得其人至第五郾未對武陵勃然曰不爾宜以賦)¶
(見還郾曰如/教牧果異等)所取皆一時之秀(和凝知貢舉是時進士/多浮薄喜爲諠譁以動)¶
(主司毎放榜則圍之以棘閉省門絶人出入以爲常凝/徹棘開門而士皆肅然所取皆一時之秀稱爲得人五)¶
(代/史)¶
　　　知人(五/)¶
<pb:KR3k0008_WYG_043-19a>¶
白知人則哲唯帝其難之(書/)知人者智(老/子)子桑之忠也¶
其知人也能舉善也(子桑公孫枝/舉孟明者)舉爾所知(仲弓曰焉/知賢才而)¶
(舉之子曰舉爾所知/爾所不知人其舍諸)子桑之舉孟明鮑叔之知管仲(史/齊)¶
(桓霸者管仲之謀天下不知管/仲之賢而多鮑叔能知人也)人不易知　患己不知¶
人也　始以智知(終因/德進)叔向之知鬷蔑　申於知己(越/石)¶
(父賢在縲紲中晏子遇之解左驂贖之載與歸不謝入/久之石父請絶晏子懼攝衣冠以謝之石父曰君子屈)¶
(於不知己而申/於知己者也)趙貢知薛宣(琅邪太守趙貢行縣見不/其丞薛宣還府令妻子與)¶
(相見戒曰君至丞相/我兩子亦中丞相史)第五倫(所舉吏多至二千石/世以爲知人字伯英)法真¶
<pb:KR3k0008_WYG_043-19b>¶
指胡廣(後漢胡廣爲南郡散吏太守法雄子真知人歲/終雄勅真助求才雄命諸吏真自牖間占之乃)¶
(指廣白雄遂舉孝廉京/師試章奏爲天下第一)王諶舉种暠(种暠爲縣門下吏/河南尹田歆外生)¶
(王諶知人歆曰今當舉六孝廉多得貴戚書以五應之/欲自用一人清善者以報國爾助我求之諶送客至洛)¶
(陽郭遥見暠曰得孝廉矣歆曰當山澤隱滯此近洛陽/門下吏耶諶曰山澤不必有異士異士不必出山澤歆)¶
(召暠於廷辨詰職事辭對有/據遂舉孝廉暠官至司徒)外静内銛(魏曹爽秉政用/何晏爲吏部尚)¶
(書傳嘏謂爽弟義曰何平/政外静内銛恐惑我兄弟)賔饌託子(魏張既德容兒童/馮翊功曹殷游設)¶
(賔饌請之妻笑曰童昏小兒殷曰方伯/之器以子楚託之後既薦楚吳興太守)勸令兄弟別族¶
(呉楊笁少獲聲名陸遜謂/笁終敗勸笁兄穆別族)南州冠冕(龐統少朴鈍司馬/德操有知人鑒統)¶
<pb:KR3k0008_WYG_043-20a>¶
(徃見操操採桑樹上統坐樹下/自晝達夜稱之爲南州冠冕也)小吏結交(後漢呉祐字/季英舉孝廉)¶
(將行郡中爲祖道祐越壇共小吏雍丘黄真歡語移時/與結交而別功曹以爲倨請黜之太守曰呉季英有知)¶
(人之明卿且勿言/真後亦舉孝廉)取張遼徐晃於亡敵(魏太祖拔于禁/樂進於行陣取)¶
(張遼徐晃/於亡敵)許郭之鑒(後漢郭泰字林宗許劭字子將咸/有知人之鑒故天下言拔士者咸)¶
(稱具許/郭之鑒)知無實行(漢中晉文經梁國黄子艾並恃才智/炫燿上京三公毎見辟召輒詢訪之)¶
(隨其臧否以爲與奪符融謂李膺曰二子行業無聞恐/小道破大義公宜察焉膺然之後果輕薄並以罪廢弃)¶
(也/)衆中識(晉孟嘉方年㓜知名庾亮大㑹州府吏士嘉/坐甚逺禇褒問亮聞江州孟嘉其人何在亮)¶
(曰在座卿但自覔褒厯觀指嘉曰/此君小異得無是乎亮大笑得嘉)知子(石苞臨終分財/與諸子不及崇)¶
<pb:KR3k0008_WYG_043-20b>¶
(崇母爲言苞曰此/兒雖小後自能得)賞御人(石苞仲容爲縣吏㑹謁者郭/元信奉使求人爲御以苞及)¶
(鄧艾給之行十餘里元信謂二人曰子/後並當至卿相苞曰御𨽻也何卿相乎)拔(杜宻周甫爲/太山守行春)¶
(見鄭𤣥爲鄉佐知其異/器遂召署郡職遣就學)顯拔(第五倫伯魚爲宕渠令顯/拔鄉校元賀賀後爲二郡)¶
(守以清/絜稱)嗇夫(鄭宏巨君爲鄉嗇夫太守第五/倫行春見而深竒之署督郵)一日千里¶
(袁崧漢書曰王允字子師世仕州郡爲冠盖郭林宗見/而竒之曰王生一日千里王佐才也遂與之友後王允)¶
(至司/徒)孔選任精明(裴垍爲學士時引李絳崔群與同列/及相又推韋貫之裴度知制誥李夷)¶
(簡爲御史中丞皆踵躡爲輔相/號名臣自他選任罔不精明)有子必爲宰相(楊嗣復/父於陵)¶
(韓滉妻以其女謂妻曰吾閱人多矣後貴且/夀無若生者有子必爲宰相既而生嗣復)王珪母(王/珪)¶
<pb:KR3k0008_WYG_043-21a>¶
(少孤且貧始隐居時與房元齡杜如晦善母李嘗曰兒/必貴然未知所與游者何如人而試與偕來㑹房元齡)¶
(等過其家李闚大驚勅具酒食歡盡/日喜曰二客公輔才汝貴不疑本傳)禄山有逆相(張九/齡安)¶
(禄山初以范陽偏校入奏氣驕蹇九齡謂裴光庭曰亂/幽州者必此胡雛也及討奚契丹敗張守珪執如京師)¶
(九齡曰禄山狼子野心有逆相宜即事誅之以絶/後患帝曰卿無以王衍知石勒而害忠良卒不用)李白¶
(永王璘辟爲府僚璘敗當誅初白游并州見郭子儀竒/之子儀嘗犯法白爲救免至是子儀請觧官以贖流夜)¶
(郎/)今黄叔度(劉迅陳郡殷寅名知人見迅嘆曰今黄叔/度也劉晏毎聞其論曰皇王之道盡矣)¶
封倫(倫年方少舅盧思道曰是/兒識略過人當自致卿相)不能知人害霸也(魏徵/齊桓)¶
(公問管仲曰何如而害霸曰不能/知人害霸也知而不能用害霸也)時號知人(呉武陵始/李愬節度)¶
<pb:KR3k0008_WYG_043-21b>¶
(唐鄧武陵薦李景儉王湘健智/沈敏可表以自副時號知人)李光顔義而勇(裴度帝/問諸將)¶
(才否度對曰李光顔義而勇當有成功/不三日光顔破時典兵帝嘆度知言)擇僚吏後皆爲¶
通顯巨人(盧齊卿武后詔長史薛季昶擇僚吏堪御史/者季昶訪於齊卿齊卿曰長安尉盧懐慎李)¶
(休光萬年尉李乂崔湜咸陽丞倪若水盩厔尉田崇/璧新豐尉崔日用季昶用其言後皆爲通顯巨人)士¶
之致逺先器識(裴行儉善知人在吏部時見蘇味道王/勮謂曰二君後皆掌銓衡李敬元盛稱)¶
(王勃楊炯盧照隣駱賔王之才引示行儉行儉曰士之/致逺先器識後文藝如勃等雖有才而浮躁衒露豈享)¶
(爵祿者哉烱頗沉黙可至/令長餘皆不得其死本傳)問知人(武后問狄仁傑曰婁/師德賢乎對曰臣嘗)¶
(同僚未聞其知人后曰朕用卿師/德薦也誠知人矣出其奏仁傑慙)所薦進皆中興名臣¶
<pb:KR3k0008_WYG_043-22a>¶
(狄仁傑所薦進若張柬之桓彦範/敬暉姚崇等皆爲中興名臣本傳)賞知人(是時李楷固/駱務整討契)¶
(丹克之獻俘含樞殿二人者本契丹李盡忠部將盡忠/入冦楷固等數挫王師後降有司請論如法仁傑稱其)¶
(驍勇可任若貸死必感恩納節可以責/功至是凱旋后舉酒屬仁傑賞其知人)識唐公負王霸¶
資(姜謩隋大業末高祖在太原謩前識之謂所親曰隋/政亂將亡必有聖人受之唐公負王霸資度其必撥)¶
(亂得天下/乃深自結)卒以正直稱(宗室臯扶風馬彛未知/名臯識之卒以正直稱)李勣知¶
人(李勣初勣拔黎陽倉高季輔杜正倫徃客焉及平虎/牢獲戴胄咸引見卧内推禮之後皆爲名臣世以勣)¶
(知/人)當爲國器(房𤣥齡校讎秘書省吏部侍郎高孝基名/知人謂裴矩曰僕觀人多矣未有如此郎)¶
(者當爲國器但恨不/見其聳壑昻霄云)爲棟梁用(杜如晦大業中預吏部/選侍郎高孝基異之曰)¶
<pb:KR3k0008_WYG_043-22b>¶
(君當爲棟梁/用願保令德)以子孫相諉(婁師德盧承業異之曰子台/輔器也當以子孫相諉詎論)¶
(僚吏/哉)王佐才(杜如晦秦王引爲府兵曹參軍時府屬多/外遷王患之房𤣥齡曰去者雖多不足吝)¶
(如晦王/佐才也)待以公輔(宗室從晦少與崔龜從李景譲裴休/善奬目後進名知人楊収方布衣進)¶
(謁從晦一見如雅識即/待以公輔後果至宰相)稱其逺到(蕭嵩擢中書舍人時/崔琳王邱齊澣皆有)¶
(名以嵩少學術不以輩行/許也獨姚崇稱其逺到)使其子拜(韓滉初判度支李/晟以禆將白軍事)¶
(滉待之加禮使其子拜厚遺/器幣鞍馬後晟終立大功)與議事正出其上(張嘉正/始爲中)¶
(書舍人崔湜輕之後與議事正出其上/湜驚曰此終其坐後十年而爲中書令)顧聽事曰此公¶
坐也(蘇珦調鄠尉義琰爲雍州長史鄠多訟日至長史/府裁决明辨自是無訴者義琰異之顧聽事曰此)¶
<pb:KR3k0008_WYG_043-23a>¶
(公坐也恨吾/齒晚不及見)才當自光大(桓彦範以䕃遷司衛主簿狄/仁傑曰君之才當自光大毋)¶
(恤于初/厚爲禮)識於後生數稱譽之(鄭從讜識陸扆於後生/數稱譽之扆後爲宰相)爲¶
國重將(張守珪再遷幽州良杜府果毅時盧齊卿爲刺/史器之引與共榻坐謂曰不十年子當節度是)¶
(州爲國重將願以子/孫託可僚屬相期邪)捉刀立堂下(劉沔少孤客振武節/度使范希朝署牙將)¶
(軍中大㑹沔捉刀立堂下希/朝竒之謂曰後日必處吾坐)天下推知人稱蕭功曹(蕭/頴)¶
(士以推引後進爲己任如李陽李㓜卿皇甫冉吕渭/等數十人曰奬目皆爲名士天下推知人稱蕭功曹)當¶
時推知人號席公(席豫典選六年拔寒逺士多至/臺閣當時推知人號席公云)李穀¶
能知人(扈載樞宻使王朴尤重其才薦於宰相李穀久/而不用朴以問穀曰扈載不爲舍人何也穀曰)¶
<pb:KR3k0008_WYG_043-23b>¶
(非不知其才然載命薄恐不能勝朴曰公爲宰相以進/賢退不肖爲職何言命邪已而召拜知制誥及爲學士)¶
(居歲中病卒年三十六議者以/榖能知人而朴能薦士五代史)貌厚而小心(高行周隷/明宗帳下)¶
(初爲禆將趙德鈞識之謂明宗曰此子貌/厚而小心他日必大貴宜善待之同上)夫牛角之歌¶
(辭鄙而義拙堂下之言不書於傳記齊桓舉以相國叔/向攜手以上然則非言之難爲聽而識之者難遇也韓)¶
(文/)今之言曰某子長者可以爲大官(類非古之所謂長/者也然則土木而)¶
(已矣夫捧土掲木而致之巖廊之上蒙以紱冕翼以侍/隷而趨走其左右豈有補於萬民之勞苦哉故曰知之)¶
(難栁宗元與/楊京兆書)¶
　　　藻鑑(六/)　(商㩁附/)¶
<pb:KR3k0008_WYG_043-24a>¶
白月旦評(後漢許劭與兄靖俱有高名共覈論鄉黨人/物每月更品題由是汝南俗有月旦評也)¶
道廣(許劭到潁川不詣陳蕃或問其故劭曰太/丘道廣廣則難周仲舉性峻峻則少通)角立傑¶
出(桓帝徵徐稺等不至因問陳蕃徐稺袁閎韋著先後/蕃曰閎王公之族聞道訓著生三輔仁義之俗不扶)¶
(自直稺爰自江南卑薄之/域角立傑出宜爲先也)萬頃之波(郭林宗至汝南見/袁閎不宿而去從)¶
(黄憲三日薛勤問曰奉高之噐清而易挹/叔度汪若萬頃之波澄之不清撓之不濁)蒹葭倚玉樹¶
(魏明帝使后弟毛繒與夏侯泰初共坐時/人謂之蒹葭倚玉樹泰初如朗月入懐)玉人(晉王敦/以衛玠)¶
(爲玉人稱王夷甫處衆/中如珠玉在瓦礫間也)璞玉渾金(王戎曰山濤如璞玉/渾金人知其寶莫知)¶
(其/器)趙魏老(子曰孟公綽爲趙魏老則/優不可以爲滕薛大夫)無皂白(鍾皓兄子/覲李膺姑)¶
<pb:KR3k0008_WYG_043-24b>¶
(之子也覲與膺年齊並有令名覲有退譲之風膺謂覲/曰孟軻以人無是非之心非人也公何太無皂白覲以)¶
(白皓皓曰元禮祖在位諸父並盛韓公之甥故得/然國武子招人過以致怨本今豈其時汝道是也)王肅¶
三反(魏劉寔以王肅忠於事上好下佞已一反也性嗜/榮貴不求茍合二反也吝惜財物而理身不穢三)¶
(反/也)吳主聦明仁智(呉使趙咨於魏魏帝問吳主何等主/對曰聦明仁智雄略之主納魯肅於)¶
(凡器是其聦拔吕蒙於行陣是其明獲于禁而不害是/其仁取荆州不血刃是其智據三州虎視天下是其雄)¶
(屈身於陛下/是其略也)擬人必於其倫(禮/)銓度(國/語)稱述多過(蜀龎/統字)¶
(士元爲郡功曹性好人倫毎稱述多過其才人問之統/曰亂世善人少惡人多不美其言則聲名不足慕而爲)¶
(善者少矣拔十得五猶得其/半使有志者自勵不亦可乎)商㩁人物(龎統至吳多聞/其名及西還並)¶
<pb:KR3k0008_WYG_043-25a>¶
(會昌門陸績顧劭全悰皆徃統曰陸子可謂駑馬有逸/足之力顧子可謂駑牛能負重致逺謂全悰曰卿好施)¶
(慕名有似汝南樊子昭雖/智力不多亦一時之佳也)題目(龎德公自謂諸葛孔明/爲卧龍龎統士元爲鳳)¶
(雛司馬德/操爲水鏡)又(裴楷目夏侯𤣥云肅肅如入宗廟但見禮/樂噐鍾㑹如觀武庫森森但見矛㦸在前)¶
(瑕玷靡所不見山濤若/登山臨下幽然深逺矣)問用人(吏部郎闕文帝問其人/於鍾會會曰裴楷清通)¶
(王戎簡要皆其選/也於是以楷爲之)問人物(蜀關侯雲長督荆州聞馬超/來降舊非故人與諸葛亮書)¶
(問超人才誰比亮知羽當與並驅争先乃答曰孟超兼/資文武雄猛過人一世之烈黥彭之徒當與翼德並驅)¶
(争先猶未若髯之絶倫逸群也/侯美髯故亮謂之髯侯大悦)有白起風(世說嵇中散/語趙景真卿)¶
(童子黑白分明有白起風恨童子狹景曰尺表能審權/衡之度寸管能測徃復之晷何必在大但問識見如何)¶
<pb:KR3k0008_WYG_043-25b>¶
(也/)又(世說諸葛瑾弟及從弟誕有盛名各在/一國于時以爲蜀得龍呉得虎魏得狗)又(世稱庾/文康爲)¶
(豐年玉稚恭/爲荒年穀也)如干將莫邪(盧藏用嘗謂李邕如干將莫/邪難與争鋒但虞傷缺耳)¶
孔卿相才(温大雅與弟彦博大有皆知/名薛道衡見曰皆卿相才也)善銓叙人物(高/慿)¶
(爲吏部侍郎善銓叙人物帝/賜金背鑑一况其清鑑焉)鑒裁尤長(韋陟於鑒裁尤/長故事取人以)¶
(一日試爲高下陟許自通所工/先就其能試之由是無遺材)雅負裁鑒(髙儉爲吏部/尚書雅負裁)¶
(鑒用人/無不當)子孫當依(韋宙弟岫宙在嶺南以從女妻小校/劉謙或諫止之岫曰吾子孫或當依)¶
(之謙後以功/爲封州刺史)喜鑒拔後進(獨孤/也)李至逺(見桓彦範力言/其賢盧從愿尚)¶
(少高以評目許弟從逺且/貴豫言其位以驗所至)王佐才(李靖吏部尚書牛宏/見之曰王佐才也)¶
<pb:KR3k0008_WYG_043-26a>¶
惟稱好鬚(房元齡李緯爲民部尚書㑹有自京師來者/帝曰元齡聞緯爲尚書謂何曰惟稱緯好鬚)¶
(無它/語)摽鑒通晤(王珪帝以珪善人物且知言因謂曰卿/摽鑒通晤爲朕言𤣥齡等材且自謂孰)¶
(與諸子賢對曰孜孜奉國知無不爲臣不如𤣥齡兼資/文武出將入相臣不如靖敷奏詳明出納惟允臣不如)¶
(彦博濟繁治劇衆務必舉臣不如胄以諌諍爲心耻君/不及堯舜臣不如徵至激濁揚清疾惡好善臣於數子)¶
(有一日之長帝稱善而𤣥齡等/亦以爲盡己所長謂之確論)體局方正廊廟才也(張/行)¶
(成少師事劉炫炫謂門人曰/行成體局方正廊廟才也)諸將材否(賈曽帝問諸將/材否對曰李勣)¶
(舊臣陛下所自悉龎同善雖非鬬將而持軍嚴薛仁貴/摽勇冠軍髙偘忠果而謀契苾何力性沈毅雖忌前後)¶
(有御才然夙夜小心忘身憂國莫逮/於勣者帝然所許衆亦以爲知言)以王佐期之(張柬/之補)¶
<pb:KR3k0008_WYG_043-26b>¶
(太學生令狐德棻異/其才便以王佐期之)問優劣於長史(裴子餘補鄠尉同/舍李朝隱程行諶)¶
(以文法稱而子餘以儒顯或問優劣於/長史陳崇業答曰蘭菊異芬胡有廢者)人物清整(李藩/沈静)¶
(藩才能不及韋貫之裴垍/然人物清整是其流亞)清廟之器(李珏爲殿中侍御/史宰相韋處厚曰)¶
(清廟之器豈擊摶才/乎除禮部員外郎)有鑒裁(王珪季父頗通儒/有鑒裁尤所噐許)鑒拔(李/敬)¶
(元杭州叅軍徐太元哀其僚張惠以贓抵死而惠母老/乃詣獄自言與惠偕受薄其罪惠得不死太元坐免官)¶
(十年敬元廉知之擢爲鄭州司功參軍後至/祕書少監申王師以德行聞其鑒拔率若此)將相材(于/劭)¶
(樊澤始舉賢良劭/望見曰將相材也)霜鷹凍蠅(蘇味道髙爽王方慶魯鈍/同爲鳳閣侍郎或問張元)¶
(素二子孰賢答曰蘇如九月得霜/鷹王如十月被凍蠅朝野僉載)鶴鳴雞樹(鳳閣侍郎/杜景佺文)¶
<pb:KR3k0008_WYG_043-27a>¶
(章知識並髙逺時號爲/鶴鳴雞樹張儉同上)題目人(魏光乗好題目人姚元/之長大行且速謂之趂)¶
(蛇鸛雀王旭短而黑醜謂之煙熏木根/楊仲嗣躁急謂之熱𨫼上胡孫同上)李華作三賢(元/德)¶
(秀李華兄弟德秀而友蕭頴士劉迅或問所長華曰德/秀志當以道紀天下迅當以六經諧人心頴士當以中)¶
(古易今世德秀欲齊愚智迅感一物不得其正穎士呼/吸折節而獲重祿不易一刻之安及於孔子之門皆達)¶
(者與使德秀據師保之位瞻形容乃見其仁迅被卿佐/服居賔友謀治亂根源參乎元精乃見其妙穎士若百)¶
(鍊之剛不可屈使當廢興去/就一生一死間而後見其節)鳩集鳳池(王及善才行/猥冗爲内史)¶
　　　失所舉(七/)¶
白蔿賈曰子玉之敗子文之舉也舉以敗國將何賀焉¶
<pb:KR3k0008_WYG_043-27b>¶
(傳/)叔孫穆子好善而不能擇人(謂用/豎牛)不慎所舉　君子¶
不以言舉人　以言取人失之宰予以貌取人失之子¶
羽(宰予言語之科而不仁澹/臺滅明字子羽貎寢而賢)徒多推士之名(終乏知/人之鑒)受¶
面欺之罪(孔融薦禰衡表云人/不易知受面欺之罪)舉能其官惟爾之能稱¶
匪其人惟爾不任(周書言所舉得人惟爾之能也若/稱匪其人則是爾不稱其任矣)公¶
議得失(魏諸葛誕爲吏部郎人有所屬輒顯其言用之/後有得失則公議舉者百僚由是慎其所舉也)¶
擇善得人必聞有賞(非才而舉/安可無辜)聽言觀行(子曰始吾於/人也聽其言)¶
(而信其行今吾於人/也聽其言而觀其行)茍於人而聽言(則舉事/而失德)始聽言而¶
<pb:KR3k0008_WYG_043-28a>¶
信行(汝得/人焉)及論事而稽功(予所/否者)既貌取而失人(何面欺/而逃責)¶
雖入貢於鹿鳴(宜奉身/於鷁退)謝失舉(宋宏薦桓譚君山爲議/郎世祖令君山鼓琴如)¶
(其繁聲宏聞召譚責之譚後於帝前鼓琴見宏失其常/度帝怪問之宏免冠謝曰臣本舉譚望以忠正導主而)¶
(今朝廷欣恱鄭聲臣之/罪也帝乃改容謝宏)席藁(史應侯范睢任鄭安平爲/將擊趙爲趙所困遂以二)¶
(萬人降趙睢席藁請罪又舉王稽爲/河東守三年不上計坐誅睢日不懌)受失舉之謗(陳寔/仲弓)¶
(爲郡功曹時中常侍侯覧託太守高倫用吏倫教署爲/文學掾寔知非其人白太守此人不宜用侯常侍不可)¶
(違乞從外署免塵明德從/之人怪寔失舉寔終不言)漢張勃舉陳湯(湯父死不犇/䘮坐勃失舉)¶
(削戸尋卒/因謚曰繆)孔請降考校(趙璟考功歲終請如至德故事/陳殿最璟自言薦韋証以貪敗)¶
<pb:KR3k0008_WYG_043-28b>¶
(請降/考校)奪俸贖金(陸宣公奏議失/實則奪俸贖金)亟失則黜免(同/上)皆有情¶
故兼受賄賂(同上諸司所舉皆有情故兼受賄賂不得/寔才臣請陛下當使所言之人詳陳所犯)¶
(之狀某人受賄某舉有情陛下然後以事質於臣臣復/以事質於舉主若便首伏則據罪抵刑如或有詞則付)¶
(法閱/實)失實當闇謬之責(同/上)惟賢知賢聖人篤論身茍濫¶
進庸及知人(不擇舉者之賢而責所舉之濫不可得已/願少遵周漢之規以分吏部選即所用詳)¶
(所失鮮矣/魏元同)李石用韓益判度支案以贓敗(石曰臣本以/益知財利不)¶
(保其貪帝曰宰相用人知則用過則棄此謂之/至公他宰相所用彊蔽其過此其私也李石傳)¶
　白孔六帖卷四十三¶
