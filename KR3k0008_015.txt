# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.094855
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷十五
<pb:KR3k0008_WYG_015-1a>¶
欽定四庫全書¶
　白孔六帖卷十五　　　唐　白居易　原本¶
　　　　　　　　　　　宋　孔　𫝊　續撰¶
　　酒(一/)　　　　　　酤㩁(二/)¶
　　造酒(三/)　　　　　酣醉(四/)¶
　　漿(五/)　　　　　　茶(六/)¶
　　食(七/)　　　　　　煎和¶
　　　酒(一飲/禮)　(酒徳飲/軍中)　(戒酒/樂飲)　(淫酒/夜飲)　(酗酒/賜酒)¶
<pb:KR3k0008_WYG_015-1b>¶
　　　　(御飲附/令罰)¶
白我有㫖酒　和㫖(詩酒既和/㫖㫖美也)九醞　甘醴　浮蟻(若/萍)¶
醇酎　竹葉(榴/花)為雨(樂巴噀酒為雨/救蜀都之火)百壺(詩清酒/百壺)桂酒¶
椒漿(楚辭奠桂酒椒漿以/取其香以椒桂漬酒)羣飲(獨/醒)腐膓(養生論曰醪醴/腐人之腸胃)¶
大欲(禮夫飲食男女/人之大欲存焉)𤣥鬯(抱朴子云𤣥/鬯醇酒也)十旬(兼清/酒也)既㫖¶
(既/清)且多(且/有)有酒(如/澠)公酒(公事作酒/也周禮)禮酒(賔客/之酒)清酤(詩既/載清)¶
(酤/)飲齊視冬時(飲宜寒/也禮記)上尊酒(漢賜丞相上尊注云糯/米一斗為上尊稷為中)¶
(粟為/下)美禄(漢書酒者天之美禄所以頤/養天下享祀祈福扶衰養疾)蔗漿(禮樂志大/樂蔗漿析)¶
<pb:KR3k0008_WYG_015-2a>¶
(朝醒注甘柘汁為/醒病酒析解也)釃酒有衍迨我暇矣(詩/)行酒(呉諸葛/恪行酒)¶
(至張昭昭不肯飲之曰此非養老/禮恪曰昔太公云云昭乃盡爵)不與飲(阮籍與王戎/飲劉公榮在)¶
(座不得飲戎異之他日問籍曰彼何如人答曰勝公榮/者不可不與飲不如公榮者則不敢不與飲惟公榮可)¶
(不與/飲)朋酒斯享　佐酒(助行/酒)三爵油油以退(禮君子/之飲酒)酒¶
以成禮不繼以淫　狂藥(具酗/酒門)有服宴飲(灌夫仲孺有/服過田蚡蚡)¶
(曰吾欲與仲孺過魏其侯會仲孺有服夫/曰將軍幸許過魏其侯夫安敢以服為辭)數石不亂(于/定)¶
(國飲酒至數石不亂為廷尉至/冬月治諸獄飲酒益加精明)　酒徳思柔(㫖酒思柔/不為亂也)¶
以洽百禮(為酒/為醴)温克(人之齊聖/飲酒温克)三爵油油(禮君子之飲/酒也一爵而)¶
<pb:KR3k0008_WYG_015-2b>¶
(色洒如也注云肅敬貌洒音廯二爵而言言斯禮已注/云和敬貌言音銀三爵而油油以退注云恱敬貌盖美)¶
(君子之/徳也)孔嘉(詩飲酒孔嘉/維其令儀)既醉(而出並/受其福)醉而不出(是謂/伐徳)¶
雖取陶陶之樂(劉伯倫酒徳頌曰捧甖承糟衘/杯漱醪無思無慮其樂陶陶)無愆抑¶
抑之儀(其未醉止/威儀抑抑)不忒(有/儀)飽徳(既醉以酒/既飽以徳)樂且有儀¶
戒酒以備酒禍(禮曰終日飲酒而不醉/焉此先王所以備酒禍)不為酒困(孔/子)及¶
亂(唯酒無量/不及亂)伐徳(醉而不出/是謂伐徳)不惑(楊秉叔節三/不惑酒色財)獨醒(屈/原)¶
(曰衆人皆醉/惟我獨醒)酣酒(大禹之戒曰酣酒/嗜音未或不亡)酒誥(成王封康叔/作酒誥誥戒)¶
(酒之/義)亦罔非酒惟辜(酒誥曰民用大亂䘮徳亦罔非酒/惟行越小大邦用䘮亦罔非酒惟)¶
<pb:KR3k0008_WYG_015-3a>¶
(辜言皆由酒/以為罪也)無彞酒(文王誥教小子有正有事無彞酒/注正也治事謂下羣吏教之皆使)¶
(無常飲/酒也)飲惟祀(越庶國飲惟祀言衆/國因祭祀乃得飲酒)徳將無醉(言以徳/自將無)¶
(至醉/也)不腆于酒(腆厚/也)崇飲(其敢崇飲/崇聚也)酣身(酣身猶醉/樂其身)將¶
成禮以合歡(豈納邪/而伐徳)邴原(原舊能飲酒自行八九年酒/不向口至陳留師韓子臨歸)¶
(師友以原不飲酒陳仲弓范孟博盧子幹會米肉送原/原曰本能飲但以荒思廢業斷之今逺别可盡飲終日)¶
(不/醉)陶侃(嘗曰少時有酒失亡/親見約故不敢多飲)桓温(避酒見酗酒門吕/氏避酒見令罰門)不¶
能滿觴(田蚡辭不能/滿觴灌夫怒)自杖(庾衮叔襃父在常戒襃以酒/後每醉輙自責曰余廢先人)¶
(之戒何以訓人乃/於墓前自杖三十)　淫湎繼淫(傳君子曰酒以/成禮不繼以淫)納邪(又/曰)¶
<pb:KR3k0008_WYG_015-3b>¶
(不納於邪驕奢/淫佚所自邪也)窟室(伯有嗜酒為窟室壑谷夜/飲而擊鐘為子晳所焚)彼昬(不/知)¶
(一醉/日富)及亂(見上/注)沉湎(于/酒)枕麴　藉糟(劉伯倫/酒徳頌)千日(中山/有酒)¶
(飲者一醉千日𤣥/石飲之千日乃醒)酒池(殷紂為酒池糟邱一/鼓而坐飲者三千人)嘔丞相之¶
車(邴吉為丞相御吏/醉嘔其車吉不責)酩酊(無所知/山公)側弁(絶/纓)荒湛于酒(顛/覆)¶
(厥/徳)五斗解酲(劉/伶)一石亦醉(淳于/髠)羲和湎淫(廢時/亂日)崇飲(見/上)¶
荒腆(于/酒)不幸(齊桓曰寡人不幸而好酒日夜相/繼管仲曰惡則惡矣非其急也)不繼以¶
淫(用備/其禍)衆醉(彼/昏)卧吏部之甕下(嘔丞相/之車中)畢吏部(畢卓為/吏部比)¶
(舍郎釀酒熟卓醉後夜至甕下盜/飲之掌酒者縳之明旦乃畢吏部)種秫(陶潜為彭澤令/縣公田盡種秫)¶
<pb:KR3k0008_WYG_015-4a>¶
腐脅(周顗在朝能飲一石及過江每稱無對偶有舊對/從北來顗出二石酒共飲各醉及顗醒客已腐脅)¶
(死矣顗/為僕射)酣身(酣樂其身/不憂政)伐徳(醉而不出/是謂伐徳)投轄(陳遵留/客飲)濡¶
其首(易有孚于飲/酒濡其首)衘杯漱醪(劉伯倫/酒徳頌)求於妻(劉伶常乗/鹿車携一)¶
(壺酒使人荷鍤随身曰死便埋我其遺形如此渇甚求/酒於妻妻捐酒棄器諫曰非養生之道宜㫁之伶曰善)¶
(當祝鬼神自誓耳便可具酒肉妻從之伶跪祝曰天生/劉伶以酒為名一飲一石五斗解酲婦人之言不可復)¶
(聽於是乃引其酒/御其肉塊然復醉)金貂換酒(阮孚遥集為散騎常侍/以金貂換酒帝宥之)杖¶
頭(阮修宣子常歩行以百錢掛杖頭/至酒店便獨酣暢家無儋石之儲)過寡婦飲(漢陳崇/劾陳遵)¶
(爵列侯備郡守州牧而乗蒲車入閭/巷過寡婦左阿君置酒歌舞醉宿)劾(周顗伯仁領吏/部屢有荒醉失)¶
<pb:KR3k0008_WYG_015-4b>¶
(儀為有/司所劾)嫉嗜酒(時苖徳胄性嫉惡為壽春令蔣濟為治/中苖往謁濟濟素嗜酒醉不能見苖苖)¶
(恚悵還刻木為人署曰醉徒蔣濟立/於墻下旦夕射之州縣知無奈之何)飲至一石(于定國/為廷尉)¶
(飲一石㫁/獄益精明)如淮(傳曰有酒如/淮有肉如坻)　酗酒生禍(禮曰豢豕為/酒非以生禍)¶
(而獄訟益繁則/酒之流生禍也)酒禍(見上/注)及亂(唯酒無量/不及亂)既醉(是曰既/醉不知)¶
(其秩秩/常也)載號(載/呶)失意(杯酒間白/刃起相讐)式號(式/呼)酒荒(于厥邑/羲和)淫¶
酗(肆虐臣下/化之紂也)羣飲勿佚(其或告曰羣飲汝勿佚盡執拘/以歸于周予其殺言禁之也勿)¶
(佚謂捕/之勿失)使酒(季/布)酒狂(蓋寛饒曰無多/酌我我則酒狂)酒失(陶侃曰少/曽有酒失)殺¶
人(呉志凌統為將軍其督陳勤剛勇任氣自督酒凌轢/一坐舉罰不以道統面折之勤怒罵詈統及父操統)¶
<pb:KR3k0008_WYG_015-5a>¶
(流涕不荅引刀斫殺之及攻山賊曰死將以謝罪乃/身當矢石賊應時披壊孫權嘉其果毅以功贖罪也)弔¶
(王恱元逹恃才縱酒婦父有慘恱乗醉弔之婦父慟/哭恱與賔客連臂被髪裸身而入繞之三匝而出)輕¶
重不得(灌夫與竇嬰飲輕重不得/夫摶嬰注不得謂不平)偪官長飲(謝奕安兄/也少與桓)¶
(温善為温司馬每因酒無復朝廷禮常偪温酒温走入/南康主門避之奕遂攜酒就㕔事引温一兵帥共飲曰)¶
(失一老兵得一老兵/亦何所怪温不責之)偽醉責人(晉温嶠偽醉以/手版擊錢鳯)小遺(東/方)¶
(朔常醉入殿中小遺殿/上劾大不敬免為庶人)又(張安世少孺為光禄勲郎有/醉小便殿上主事白行法安)¶
(世曰何以知其不反水/漿耶其掩人過如此)中聖人(見禁/酒門)狂藥(孫季舒嘗與/石崇飲慠慢)¶
(過度崇欲表免之裴楷叔則聞之謂曰足/下飲人狂藥責人正禮不亦乖乎崇乃止)　禮飲三爵¶
<pb:KR3k0008_WYG_015-5b>¶
(臣侍宴過/三爵非禮)成禮(酒以/成禮)有儀(樂且/有儀)百禮(以洽百/禮見上)酌言酬之¶
(詩/)九獻(傳曰楚子入享于鄭九獻注/云上公之禮九獻而禮畢)三行趨出(管子曰/桓公與)¶
(管仲飲掘新井而柴焉十日齋戒召管仲管仲至公執/爵夫人執樽觴三行管仲趨出公怒曰寡人齋戒以飲)¶
(仲父以為脫於罪矣管仲曰臣聞湛於樂者洽/於憂厚於味者薄於行臣是以走出拜而送之)皆有酌¶
數(周/禮)卜晝(臣卜其晝/未卜其夜)侍飲(禮侍飲於長者酒進則起拜/受於尊所長者辭少者反席)¶
(而飲長者舉未釂少/者不敢飲並恭敬也)靣尊(禮曰凡飲/唯君面尊)賜爵(見賜酒/門注)一獻¶
百拜(禮曰酒之流生禍也是以先王因為酒禮一獻之/禮賔主百拜終日飲酒而不得醉焉先王所以備)¶
(酒禍也百/拜言至敬)用禮飲酒(獻酬/有儀)設醴(漢書楚元王每置/酒為穆生設醴)無荒¶
<pb:KR3k0008_WYG_015-6a>¶
(好樂/無荒)油油以退(禮君子之飲酒一爵而色洒如也二爵/而言言斯禮已三爵而油油以退注皆)¶
(肅敬/貌)舉酬逸逸(有序/貌)飽徳(既醉以酒/既飽以徳)酳酢(禮/)以賢序賔¶
(敬譲/無惑)　軍中飲獻飲(傳曰榖陽竪獻飲於子反子反飲/之而醉不能見楚子遂宵遁敗楚)¶
(軍/也)簞醪(三略昔良將有饋一簞醪者投/於河使士飲之三軍皆告醉)魯酒薄而邯鄲¶
圍(莊子音義曰楚宣王朝諸侯魯恭公後至而酒薄宣/王怒恭公曰我周公之𦙍長於諸侯行天子禮樂勲)¶
(在周室我送酒已失禮方責其薄無乃太甚遂不辭而/還宣王怒乃發兵與齊攻魯梁惠王常欲擊趙而畏楚)¶
(楚既以魯為事故梁得圍邯鄲言事相因亦是感應也/一曰魯趙俱獻酒於楚酒吏以魯酒易趙厚酒故楚圍)¶
(邯鄲/也)罷將(曹仁為闗侯所圍太祖以曹植子建為南中/郎將征虜將軍欲遣救仁呼有所勑戒植醉)¶
<pb:KR3k0008_WYG_015-6b>¶
(不能受命於是/上悔而罷之)騰酒車以斟酌(文/選)　樂飲合歡(酒食者/所以合)¶
(歡/)宴樂(我有旨酒以宴/樂嘉賔之心)厭厭夜飲(不醉/無歸)百榼(孔叢子曰/子路嗑嗑)¶
(尚飲/百榼)其樂陶陶(劉伯倫酒徳頌曰捧罌承糟衘/杯漱醪無思無慮其樂陶陶)玉山之¶
穨(晉嵇康醉倒如/玉山之將頽)舉白(漢書曰引滿/舉白白酒觴)樂飲(今/夕)朱顔酡(酡/徒)¶
(何反美人既/醉朱顔酡)髙陽(山簡每至髙陽習家池飲酒大醉而/歸人歌曰山公時一醉酩酊無所知)¶
(日暮倒載歸/倒安白接䍦)河朔飲(袁紹在河朔每至夏大飲云以/避一時之暑故號河朔飲也)不¶
空(孔文舉曰樽中/酒不空吾無憂)酣身(見/上)投轄(陳遵留客飲酒/投車轄於井中)無酌數¶
(周/禮)資酒食以合歡(初筵/有禮)用歌舞以飾喜(終宴/不疲)即時一杯¶
<pb:KR3k0008_WYG_015-7a>¶
(晉張翰曰使有身後/名不如即時一杯酒)酒中趣(孟嘉嗜酒人問之荅/曰君未知酒中趣)側弁¶
之俄屢舞傞傞(俄傾/貌)樂未央杯(但覺杯/行遲)　夜飲厭厭夜¶
飲(不醉/無歸)以火繼之　(卜/)夜(桓公樂飲以火繼之敬仲/辭曰臣卜其晝未卜其夜)不¶
繼以淫　絶纓(楚荘夜飲燭滅客牽/美人衣美人絶其纓)俾夜作晝　俾晝¶
作夜　鄭伯有為窟室(而夜飲/酒擊鍾)樂飲今夕　御飲三爵¶
(臣侍君宴過/三爵非禮也)千鍾(孔叢子曰/堯飲千鍾)在鎬(王在在鎬豈/樂飲酒詩)過沛(史/髙)¶
(祖過沛置酒酒/酣上擊筑自歌)湛露(之/觴)瑶池之宴(周穆王宴/西王母)酌彼金罍¶
(詩/)飲酎(月令孟夏天子飲酎用禮樂/酎醇酒也用禮樂正尊卑也)醉(後漢劉寛字文/饒每引見帝令)¶
<pb:KR3k0008_WYG_015-7b>¶
(寛講經嘗於帝前被酒睡帝問太尉醉耶/對曰臣不敢醉但任重負大憂心如醉)又(後漢馬武/字子張為)¶
(人嗜酒濶逹敢言時醉在御前靣折/同列言其短長帝故縱之以為樂)靣尊(凡飲唯/君靣尊)司過¶
之吏(呉孫皓每宴會羣臣無不令沉醉置黃門侍郎十/人不與酒令侍立為司過之吏飲罷各奏其闕失)¶
(随大小/加刑)勞酒(孟春天子躬耕籍田還乃宴飲於太/寢公卿大夫諸侯皆御命曰勞酒)晉武¶
舉觴(河橋成晉武舉觴於杜/預曰非卿此橋不成)　賜酒秬鬯賜晉(晉文公/獻楚俘)¶
(於周王賜之秬鬯一卣卣器也/秬黒黍鬯香草和酒以降神)錫魏(册魏公九錫文曰/是用錫君秬鬯一)¶
(卣/)賜遺細君(漢書伏日上賜東方朔酒/一石肉百斤歸遺細君)酒存人欲(賜表/主恩)¶
逮下之恩　賜頒(周禮酒正掌酒之賜頒皆有/法以行之注法尊卑之差)秩酒(酒/正)¶
<pb:KR3k0008_WYG_015-8a>¶
(凡有秩酒者以書契授之/注秩常也謂老臣常受酒)賜爵(禮君若賜之爵即越席/而再拜稽首受登席祭)¶
(之飲卒爵而俟君卒爵然後/授虚爵注不敢先君盡之)不再拜(禮酒肉之賜不再/拜再重也不重拜)¶
(輕/也)上尊酒(漢書賜丞相養牛上尊酒注糯米一/斗酒一斗為上尊稷為中粟為下)桐馬酒¶
(見造/酒門)　令罰兕觥其觩(兕觥罰爵地/觩然不用)酒吏　軍灋(史記/諸吕)¶
(用事朱虛侯章入侍髙后燕飲令章為酒吏章曰臣將/種也請以軍法行酒酒酣諸吕一人亡酒章抜劍斬之)¶
(還白曰亡酒一人/謹行軍法斬之)觴政(說苑魏文侯與大夫飲/酒使公乗不仁為觴政)引滿相¶
罰(文/選)立監　佐史(詩凡此飲酒或醉或不既立之監或/佐之史彼醉不臧不醉反耻言幽王)¶
(立酒監佐之史令/人盡醉則耻罰之)令出惟行　觵其不敬者(觵罰爵/也周禮)杜¶
<pb:KR3k0008_WYG_015-8b>¶
蕢之爵(禮智悼子卒未葬晉平公飲酒師曠李調侍飲/杜蕢入寢酌曰曠飲斯又酌曰調飲斯又酌北)¶
(靣而飲平公問之云云公曰寡人亦有過焉酌而飲寡/人杜蕢洗而揚觶公曰如我死則必無廢斯爵也遂謂)¶
(之杜/舉)酌彼(兕/觥)有常罰(之爵/禮)罰卜不中(晉獻公飲大夫酒/令司正實爵與史)¶
(蘇曰驪之役汝曰勝而不吉夫克國/得妃吉孰大焉故罰汝對曰云云)飛觴舉白(文/選)孔分¶
賜(譲皇帝憲帝親待愈益厚尚食/搃監及四方所獻酒皆分賜之)藥酒(譲皇薨葬橋陵/監護使裴耀卿)¶
(建言尚食料藥酒三十石考求禮/據無所憑依請蠲省折衷詔可)以酒得過(温造字簡/輿李景儉)¶
(以酒得過宰相造坐與/飲食出為朗州刺史)悠然獨酌(馬周字賔王舍新豐/逆旅主人不之顧周)¶
(命酒一斗八升悠/然獨酌衆異之)上書太子(李綱字文紀上書太子曰/殿下飲酒過量非養生之)¶
<pb:KR3k0008_WYG_015-9a>¶
(道/)嗜酒(蘇世/長)縱酒為樂(唐儉居官不事事/與賔客縱酒為樂)置酒相樂(李/勣)¶
(疾弟弼始為晉州刺史以勣疾召為司衛卿使省視忽/語曰我似少愈可置酒相樂於是奏樂宴飲列子孫于)¶
(下/)日置酒(韋挺在幽州日/置酒弗憂職)劇飲(李百藥/喜劇飲)踰斗不亂(盧齋/卿喜)¶
(飲酒踰/斗不亂)賜酴醿酒(李絳字深之曰今法令不及者五十/餘州西戎内訌加此水旱無年陛下)¶
(焦心銷志求濟時之略渠便髙枕而卧哉帝入/謂左右曰絳言骨鯁真宰相也遣使賜酴醿酒)卒爵(李/景)¶
(譲字後已始為左丞蔣伸坐宴所酌酒語客曰有孝於/家忠於國者飲此客肅然景譲起卒爵伸曰無宜於公)¶
窮晝夜相歡(裴度字中立治弟集賢里野服蕭散與白/居易劉禹錫為文章把酒窮晝夜相歡不)¶
(問人/間事)把酒為勞(王世充擊賊盧明月於南陽/俘係數萬還帝自持酒為勞)䘮明(徐晦/字士)¶
<pb:KR3k0008_WYG_015-9b>¶
(章嗜酒/䘮明)引觴同飲(張説字道濟宴集賢院故事官重者/先飲説曰吾聞儒以道相髙不以官)¶
(閥為先後大帝時修史十九人長孫無忌以元舅每宴/不肯先舉爵長安中與修珠英當時學士亦不以品秩)¶
(為限於是引觴同/飲時服其有體)縱酒髙會(崔寧杜鴻漸為劍南西川/節度使政事日委寧日與)¶
(僚屬杜亞楊/炎縱酒髙會)罰爵(崔咸字重易李逄吉當國畏裴度復/相使京兆尹劉栖楚等十餘人悉力)¶
(排却之雖度門下賔客皆有去就意他日度置酒延客/栖楚曲意自解附耳語咸疾其矯舉酒譲度曰丞相乃)¶
(許所由官囁嚅耳語願上罰爵度笑受/而飲栖楚不自安趍出坐上莫不壯之)内詔于懐(賈耽/為山)¶
(南節度使徳宗在梁耽使司馬樊澤奏事澤還耽大置/酒會諸將俄有急詔至以澤代耽召為工部尚書耽内)¶
(于懐飲如故既罷召澤曰詔以/公見代吾且治行勑將吏謁澤)杖䇿往醉(張鎬字從周/京師未知名)¶
<pb:KR3k0008_WYG_015-10a>¶
(率嗜酒鼓琴自娯人或邀之杖䇿往/醉即返楊國忠薦釋褐拜左拾遺)不喜飲酒(李徳/裕)不¶
治職(李紳字公垂素善薛廷老數飲/酒不治職罷去坐是亦奪職)殺人(劉义少因酒/殺人亡命會)¶
(赦/出)飲謔(姚誾性豪/蕩好飲謔)俸餘送酒家(陽城字亢宗每約二弟/吾所俸入而可度月食)¶
(米幾何薪鹽幾錢先具/之餘送酒家無留也)不任事(王績字無功求為六/合丞以嗜酒不任事)斗¶
酒學士(髙祖武徳初以前官待詔門下省故事官給酒/日三升或問待詔何樂耶荅曰良醖可戀耳侍)¶
(中陳叔逹聞之日給/一斗時號斗酒學士)送酒(貞觀初以疾罷復調有司時/太樂署史焦革家善醸績求)¶
(為丞吏部以非流不許績固請曰有深意竟除之革死/妻送酒不絶嵗餘又死績曰天不使我酣美酒邪棄官)¶
(去/)酒經(追述焦革/酒法為經)酒家南董(又采杜康儀狄以來善酒/者為譜李淳風曰君酒家)¶
<pb:KR3k0008_WYG_015-10b>¶
(南董/也)立杜康祠(所居東南有盤石立杜康/祠祭之尊為師以革配)著醉鄉記(以/次)¶
(劉伶酒/徳頌)五斗先生(其飲至五斗不亂人有以酒邀/者無貴賤輙往著五斗先生傳)贈酒¶
(杜之松故人也為刺史請績講禮荅曰吾不能揖譲邦/君門談糟粕棄醇醪也之松嵗時贈以酒脯以上王績)¶
(傳/)潔壺置杯(陸龜蒙字魯望初病酒再朞乃/已其後客至㓗壺置杯不復飲)多忤物(林/藴)¶
(字復夢嗜酒多忤/物宰相置不用也)喜蒱酒(王翰喜/蒱酒)與才士豪俠飲樂(翰/徙)¶
(仙州别駕日與/才士豪俠飲樂)劇飲歡甚(孟浩然字浩然採訪使韓朝/宗約浩然偕至京師欲薦諸)¶
(朝會故人至劇飲歡甚或曰君與韓公/有期浩然曰業已飲遑恤佗卒不赴)崔顥(嗜/酒)生春酒¶
(本紀徳宗即位五月/甲申劍南貢生春酒)雖多不亂(李迥秀字茂之喜/飲酒雖多不亂)俗以¶
<pb:KR3k0008_WYG_015-11a>¶
椰子為酒(南蠻訶陵俗以椰子為/酒飲之輙醉宿昔壊)桑落酒(良醖署令二/人進御則供)¶
(春暴秋清酴醿桑/落之酒見百官志)崔恭(飲酒至/斗不亂)上日内出醪饌(張説字/道濟遷)¶
(左丞相上日/内出醪饌)李適之(飲酒至斗/餘不亂)時美其恭(苖晉卿字元/輔潞州壺闗)¶
(人充河北採訪使入計謁歸壺闗太守迎犒吏所属令/行酒酒至必立飲白釂侍老有獻降階拜而飲時美其)¶
(恭/)將士不飲(陽惠元平州人詔移兵萬五千戍闗東帝/御樓至春樓誓師因勞遣諸將酒至神䇿)¶
(將士不敢飲帝問故惠元曰初發奉天臣之帥張巨/濟與衆約是役也不立功毋飲酒臣不敢食其言)數¶
過友家飲噱(劉伯芻字素芝遷主客員外郎數過友/家飲噱為韋執誼所陰劾貶虔州叅軍)酒¶
(崔沔字善仲曰祭祀尚矣古者飲食/必先嚴獻未有麴糵故有𤣥酒之奠)勸一杯(漢蔡王信/髙祖之從)¶
<pb:KR3k0008_WYG_015-11b>¶
(弟也楊邠等死信大喜謂其寮佐曰吾嘗謂天無眼而/使我鬱鬱于此三年矣主上孤立幾落賊手諸公可以)¶
(勸我一/杯矣)紫酒青酒(五代于闐以蒲萄為酒又有紫/酒青酒不知其所醸而味尤美)求酒¶
(五代張彦澤耶律徳光犯闕帝使求酒於李崧崧曰臣/家有酒非敢惜慮陛下憂躁飲之有不測之虞所以不)¶
(敢進/也)酒八仙人(李白字太白自知不為親近所容益驁/放不自修與賀知章李適之汝陽王璡)¶
(崔宗之蘇晉張旭/焦遂為酒八仙人)㯽榔瀋為酒(環王取㯽/榔瀋為酒)濁醪有妙理¶
(杜/詩)琥珀(春酒杯醲/琥珀薄)松醪酒熟旁看醉(杜甫寄杜/員外兄)甘若飴¶
(韓愈詩一杯/春酒甘若飴)地黃酒(桞玭相國門人賈餗有奴頗横馮/球愛賈召奴責之奴泣謝未幾馮)¶
(謁賈未出有二青衣齎銀罌出曰公/恐君寒奉地黄酒三杯馮説盡舉之)㳅行(長孫無忌帝/謂唐儉有辭)¶
<pb:KR3k0008_WYG_015-12a>¶
(善和解人酒杯/㳅行發言可喜)非公會不飲(段秀實非公/會不飲酒)受酒一杯(李/素)¶
(立夷人感其惠率牛馬/以獻素立止受酒一杯)潜泉浮酒(回紇入朝帝坐祕殿/陳十部樂殿前設髙)¶
(坫置朱提缾其上潜泉浮酒自左閣通坫趾注之/缾轉受百斛繚盎回紇數千人飲畢尚不能半)劇飲¶
以自娯(五代符習怏怏失/職劇飲以自娯)麴生(唐開元記葉法善居𤣥/貞觀嘗有朝士詣之解)¶
(帶淹留滿座思酒忽有一美措傲睨直入稱麴秀才年/二十餘肥白可觀笑揖諸公末席伉聲譁論良久暫起)¶
(法善曰此子突入詞辯如此豈非妖魅為惑乎俟其復/至宻以小劍擊之應手墜于階下化為瓶榼一座驚懾)¶
(遽視乃瓶醲醖也咸笑飲之其/味甚佳曰麴生風味不可忘也)龍膏酒(唐杜陽編順宗/時處士伊初𤣥)¶
(召入宫飲龍膏酒黒如純漆飲之/令人神爽此本鳥弋山離國所獻)澄明酒(武宗㑹昌元/年夫餘國貢)¶
<pb:KR3k0008_WYG_015-12b>¶
(火玉才人常用煎澄明酒其酒亦異/方所貢也色如紫膏飲之令人膏香)凝露漿(同昌公主/上每賜御)¶
(饌其酒有/凝露漿)無憂酒(武宗起望仙/臺薦無憂酒)酒山(南昌國有酒山山/有泉其味如酒飲)¶
(之甚美醉則/經月不醒)菖蒲酒桃花酒(滄洲去國萬里出菖蒲酒/桃花酒飲之而神氣清爽)¶
香露之醑(洲人多飲/香露之醑)麴精潭(叙聞録憲宗採鳯李花醸/換骨醪晉國公平淮西廻)¶
(黃帕金瓶/逺賜二斗)碧芳酒(叩頭録房壽六月擣蓮/花製碧芳酒凉物也)䲻腦酒(唐酉/陽雜)¶
(俎肅宗張皇后専權每進酒/常寘䲻腦酒令人夕醉健忘)洞天聖酒將軍(虢國夫人/就屋梁懸)¶
(鹿腸於中空筵宴使人於梁上注酒於腸中結其端/欲飲則解開流於盞中號洞天聖酒將軍出酒中𤣥)辭¶
醉(李仁矩恃恩驕恣見藩臣不以禮東川節度使董/瑋置酒召仁矩辭醉不往於傳舍與娼妓宴飲)好¶
<pb:KR3k0008_WYG_015-13a>¶
飲而多酒過(初李瀚為翰林學士好飲而多酒過髙祖/以為浮薄天福五年九月詔廢翰林學士)¶
(五代桑/維翰傳)牛飲(閩王曦常為牛飲羣臣侍酒醉而不勝有/訴及私棄酒者皆殺之諸子繼柔棄酒并)¶
(殺其賛/者一人)舉觴酹先酒(桞宗元飲酒詩今旦少愉樂起坐/開清樽舉觴酹先酒遺我駈憂煩)¶
序飲(昔之飲酒有揖譲而酬酢百拜以為禮者有呌號/屢舞如沸如羮以為極者有祼䄇袒禓以為逹者)¶
(有資絲竹金石之樂以為和者/有以促數紏逖而為宻者桞文)文字飲(長安衆富兒盤/饌羅羶葷不解)¶
(文字飲惟能醉/紅裙韓愈醉贈)清夜沉沉動春酌(燈前細雨簷花/落杜甫醉時歌)李白¶
一斗詩百篇(長安市上酒家眠天子呼來/不上舩自稱臣是酒中仙)墻頭過濁醪¶
(展席俯/長流)汝陽三斗始朝天(道逢麴車口流涎恨不移/封向酒泉老杜八仙歌)濁¶
<pb:KR3k0008_WYG_015-13b>¶
醪氣色嚴(皤腹瓶甖古酣酣天地寛/怳怳嵇劉伍杜牧雨中作)盖至其邊終身太¶
平(文粹王績醉鄉記降及堯舜作為千鍾百壺/之獻因姑射以假道盖至其邊終身太平)與醉鄉¶
隔(同上禹湯立法禮繁樂雜數十代與醉鄉隔其臣羲/和棄甲子而逃冀臻其鄉失路而道夭故天下遂不)¶
(寧/)玉酒湛湛盈華觴(齊言此夕樂未央玉酒湛/湛盈華觴張籍楚宫行)石梁春¶
(滎陽之土窟春富平之/石梁春酒名也國史補)西涼州蒲萄酒(李白進清平詞/太真以玻瓈七)¶
(寳杯酌西涼州蒲萄/酒飲白出楊妃傳)瓊&KR0961;酒(謝𤣥卿遇神仙設/瓊&KR0961;酒續仙傳)呼酒(韓/愈)¶
(醉贈張籍今日到/君家呼酒持勸君)數杯澆腸雖暫醉皎皎萬慮醒還新¶
(韓愈感/春詩)金牌㫁酒(安禄山眷寵既深人多疾之帝恐其/遇毒賜禄山以金牌繫臂每王公勸)¶
<pb:KR3k0008_WYG_015-14a>¶
(飲則示金牌/准勑㫁酒)異國酒(阿陸部多獵虫鹿剖其肉重疊之/以石壓瀝汁稅波斯拂菻等國米)¶
(及草子釀於肉汁之中經數日即/變成酒飲之可醉出酉陽雜俎)酒味既冷洌酒氣又¶
氤氲(詩成使之冩亦足張吾軍所以欲得酒為文俟其/醺酒味既冷冽酒氣又氤氲性情漸浩浩諧笑方)¶
(云云此誠得酒/意餘外徒繽紛)車旁側挂一壺酒(李白㐮陽歌車旁側/挂一壺酒鳯笙龍管)¶
(行相催咸陽市中嘆黃/犬何如月下傾金罍)麴神寅日合酒聖卯時歡(白樂/天詩)¶
天文懸瑞色(張説天文懸瑞/色酒聖泛華巵)龍頭㵼酒邀酒星(唐李/賀詩)百¶
罰深杯亦不辭(杜甫樂遊園歌却憶年年人醉時只今/未醉已先悲數莖白髪那抛得百罰深)¶
(杯亦/不辭)山瓶乳酒下青雲(氣味濃香幸見/分謝嚴公送酒)酒憶郫筒不用¶
<pb:KR3k0008_WYG_015-14b>¶
沽(郫蜀縣風俗録曰郫人刳竹之大者傾春釀於筒閑/以耦絲蔽以焦葉信宿馨逹於林外然後㫁之以獻)¶
(俗號為郫/筒林也)聞道雲安麴米春(撥悶聞道雲安麴米/春纔傾一盞即醺人)蟻浮¶
仍臈味(歸/溪)重碧酤春酒(宴楊/君樓)五花馬千金裘呼兒將出¶
換美酒(與爾同消萬古/愁李白將進酒)辭粟卧首陽屢空飢顔回當代¶
不樂飲虚名安用哉(李/白)飲之以酒(五代梁臣劉鄩歸梁/太祖賜之冠帶飲之)¶
(以酒鄩辭以量小太祖/曰取兖州量何大乎)張飲盡歡(髙開道以輕騎五百/抵幽州欲圖羅藝自)¶
(從數騎入都督府且觀藝藝/與張飲盡歡知不可圖遂去)奏妓飲酒(髙開道顧不免/擐甲挺刃據堂)¶
(上坐與妻妾/奏妓飲酒)醽緑翠濤(龍城録魏左相能治酒其名醽/緑翠濤常以大金甖内賜公稱)¶
<pb:KR3k0008_WYG_015-15a>¶
(醽緑勝蘭生翠濤過玉薤千日醉不醒十年味不敗蘭/生漢書百味㫖酒也玉薤傷帝酒名也十年不敗西河)¶
(人華非得大宛之法司馬酒學謂貴/人藏萬石蒲萄酒數十年不敗者也)酒兵也兵可千日¶
不用(陳暄嗜酒其兄子秀以書諷之乃曰昔周伯仁渡/江惟三日醖吾不以為少鄭康成飲三百杯吾不)¶
(以為多又言酒兵也兵可千日不用不可一日而/不偹又曰吾歿之後題其墓曰酒徒陳君之神道)良醖¶
令掌五齊三酒之事(一曰汎齊二曰醴齊三曰盎齊四/曰醍齊五曰沈齊三酒一曰事酒)¶
(二曰昔酒三曰/清酒唐六典)破除萬事無過酒(韓愈贈鄭兵曹杯行/到君莫停手破除萬)¶
(事無/過酒)髙陽小飲真瑣瑣(山公酩酊何如我/李白送竇明府詩)爾來未幾嵗¶
(散盡髙陽/徒杜牧)郢水醪(李徳裕述夢詩曰荷静蓬池鱠冰寒/郢水醪注夏至頒氷以酒味濃和氷)¶
<pb:KR3k0008_WYG_015-15b>¶
(而飲禁中/有郢酒)仙醴(杜甫贈汝陽王/詩仙醴求浮蟻)溧陽酒樓三月春(李白/猛虎)¶
(行凓陽酒樓三月春楊花忙忙愁殺人/胡雛緑眼吹玉笛呉歌白紵飛梁塵)千名(春醪又/千名)¶
　　　酤𣙜(二/)¶
白沽酒(市脯/不食)酤我(詩曰無/酒酤我)黃公開肆(卓氏/當壚)執榼(數/錢)公酒¶
(周禮/云)日成月要(周禮酒正日入其成月入其要/嵗終則會注皆謂合計其用)酒府(酒/正)¶
(之/府)酒正(酒/官)酒人(造酒/者)酒官監之(月令監/察其造)陳魯匡之謀(收/榮)¶
(公之/利)貫酒(髙祖從王媪武負貫酒每酤留飲/酒酬數倍故二家常折劵棄債)當壚(司馬/相如)¶
(與卓文君臨卭買酒舍文君/當壚相如與傭保雜作滌器)千釀(殖貨志一嵗千/醸比千乗之家)酤釀¶
<pb:KR3k0008_WYG_015-16a>¶
(崔寔父卒賣田宅起塚塋立碑/頌資産竭以酤醸販鬻為業)貫酤(呉潘璋字文珪居/貧嗜酒好貫酤每)¶
(曰候富貴/當相還)阮修(以百錢挂/杖頭沽酒)黃公當壚(王戎過謂後車客/曰吾昔與嵇叔夜)¶
(阮嗣宗酣暢於此/今思邈若山河)不食(孔子曰沽酒/市脯不食)折劵棄債(見上/注)懸¶
幟(韓子宋人有酤酒懸幟甚髙斗槩甚平/而沽不售問人人曰君家畜惡狗也)十千(曹植詩/美酒斗)¶
(十/千)梁市(列仙傳酒客者梁市酒家/之客作酒常美日售萬錢)孔私釀(王仲舒字宏/中除江西觀)¶
(察使㩁酒利多他州十八民私醸嵗抵死不絶榖數斛/易斗酒仲舒罷酤錢九十萬吏坐失官息錢五十萬悉)¶
(産不能償仲舒焚/簿書脫械不問)弛𣙜酒(敬晦南方連饉有詔/弛𣙜酒茗官用告乏)追償(崔/植)¶
(字公修為給事中時皇甫鏄請天下所納鹽酒利增估/者以新凖舊一切追償植奏言用兵久百姓彫罄往雖)¶
<pb:KR3k0008_WYG_015-16b>¶
(估踰其實今不可復收於/是議者咸罪鏄懼而止)市酒(李宻入闗為邏所獲與/支黨護送帝所出所有)¶
(金示使者使者顧金禁漸弛益市酒/飲笑讙譁守者懈宻等遂夜亡去)禁京城酤酒(食貨/志唐)¶
(初無酒禁乾元元年京師酒貴肅宗以廪食方屈/乃禁京城酤酒酒期以麥熟如初二年飢復禁酤)罷𣙜¶
酤(徳宗帝紀大厯十/四年辛邜罷𣙜酤)酒翁(段秀實傳郭晞士入市取酒/刺酒翁壊醸秀實列卒取之)¶
已輸者弭怨見處者獲寧(陸宣公奏議其𣙜酤等一切/停罷則冀已輸者弭怨見處)¶
(者獲/寧)金龜換酒(賀知章一見李白呼謫仙人以/金龜換酒與之共飲出唐摭言)金魚換¶
酒來(何將軍山/林詩杜甫)碧䟽玲瓏含春風銀題綵幟邀上客(韋/蘇)¶
(州酒肆行豪家沽酒長安陌一旦起樓髙百尺碧䟽玲/瓏含春風銀題綵幟邀上客晴景悠揚三月天桃花飄)¶
<pb:KR3k0008_WYG_015-17a>¶
(俎桞垂筵繁絃急管一/時合他壚隣肆何寂寞)止宿酒店(文粹吕才東臯子集/序或乗牛騎驢出入)¶
(郊郭止宿酒/店動經嵗月)郢酒坊(李徳裕詩冰寒郢水/醪注禁中有郢酒坊)恰有三百青¶
銅錢(杜甫偪仄行街頭酒價常苦貴方外酒徒稀/醉眠速來相就飲一斗恰有三百青銅錢)¶
　　　造酒(三/)　(禁酒附/)¶
白為酒為醴(詩/)六物(月令仲冬命有司秫稻必齊麴糵/必時湛熾必㓗水泉必香陶器必)¶
(良火齊必得兼用六物母有差/忒差忒謂失所也酒官監之)若作酒醴(爾惟/麴糵)五齊(周/禮)¶
(酒正掌酒之政令辨五/齊之名泛醴盎緹沈也)式法(作酒之法/式也周禮)酒財(授酒人以/財也周禮)¶
掌其薄厚之齊(齊節/也)酒式(周禮以酒式誅賞之注云/誅賞其作酒之善惡也)酒¶
<pb:KR3k0008_WYG_015-17b>¶
人(造酒/人也)酒官監之(見上/注)女酒三十人(周禮注女/奴曉酒也)飲齊視¶
冬時(飲宜/寒也)千釀(見上/注)三品(晉劉𢎞為荆州室中云齊中/酒聽事酒猥酒同用麴米而)¶
(優劣三品𢎞云投醪尚三軍同醉/豈得二其厚蒲自今不得分别)桐馬酒(漢師學士十/二人給大官)¶
(桐馬酒注以馬乳為酒採桐葉時乃成也臣/瓉曰按武帝以馬家為桐馬似不為酒也)　禁酒椎¶
破壚罌(趙廣漢為京兆直突入博陸侯霍禹/第門索私釀酤椎破壚罌斧破門闗)孔融争(後/漢)¶
(末年飢曹操表制酒禁孔融頻争之多侮慢之辭融難/操書曰堯非千鍾無以建太平孔非百觚無以湛上聖)¶
(云云由是觀之酒/何負於理者哉)中聖人(魏志徐邈字景山為尚書郎/時禁酒邈私飲至醉校尉趙)¶
(逹問曹事邈曰中聖人逹白之太祖甚怒鮮于輔曰醉/客謂酒清者為聖人濁者為賢人邈性修慎偶醉言耳)¶
<pb:KR3k0008_WYG_015-18a>¶
(竟免/刑)釀具(蜀大旱先主禁酒/有醸具並坐之)巷無飲酒　羣飲勿佚(酒/誥)¶
(曰羣飲汝勿佚盡執/拘以歸于周予其殺)孔釀宜春酒(李泌字長源泌請里/閭醸宜春酒以祭勾)¶
(芒神祈豐年/帝恱乃著令)弛禁(薛戎字元夫遷浙東觀察使所部/州觸酒禁者罪當死戎弛其禁)酒¶
器九品(李適之酒器九品有蓬萊盞海川螺舞仙盞瓠/子巵慢卷荷金焦葉玉蟾兒醉劉伶東溟様蓬)¶
(萊盞上有山象三島注酒以出沒為限舞仙盞有闗/捩酒滿則仙人出舞瑞香毬子落盞外出逢原記)釀¶
王(汝陽王璉取雲夢石甃泛春渠以置酒作金銀龜魚/浮沉其中為酌酒具自稱醸王兼麯部尚書出醉仙)¶
(圖/)釀老春(李白哭宣城善醸酒詩紀/叟黃泉裏還應醸老春)白酒初熟山中歸¶
(李白南陵/别兒童)冠絶當時(文粹吕才東臯子集序時太樂有/府吏焦革家善醖酒冠絶當時為)¶
<pb:KR3k0008_WYG_015-18b>¶
(酒譜一卷李淳/風見而恱之)終嵗醇醲味不移(韋蘇州酒肆行深門/潜醖客來稀終嵗醇)¶
(醲味不移長安酒徒空/擾擾路旁過去那得知)呉姬壓酒喚客嘗(李/賀)玉液金脂¶
(白公效陶潜造酒開缾㵼樽中玉液/黃金脂持玩已可恱歡嘗有餘滋)緑香芳烈(太宗破/髙昌收)¶
(馬乳蒲萄種於苑中并得酒法仍自損益之/造酒成緑色芳香酷烈味兼醍醐南部新書)荷杯(李宗/閔善)¶
(飲暑月臨池以/荷為杯語林)梨花春(杭州其俗醸酒趂梨花時/熟號梨花春長慶集注)白雞¶
盞(唐朝野僉載桞亨飲未/醉造白雞盞取其迅速)鶴樽(朝野僉載唐韓王元嘉/有一銅鶴樽背上注酒)¶
(則一足倚滿則/正不滿則危側)歇馬杯(天寳遺事長安自昭應縣至都/門官道村店民當大路市酒量)¶
(錢數多少飲亦有施者與行/人飲之故路人號為歇馬杯)常持滿(河東記汝陽王璡/飲葉静能葉曰有)¶
<pb:KR3k0008_WYG_015-19a>¶
(一生徒能飲當令來謁翌日有通謁者曰常持滿見/之侏儒也談胚渾之道飲以五斗忽醉倒乃瓮也)衰¶
年催釀黍(杜甫/詩)汲河以釀(地理志河中府河東/有芳醖監汲河以醸)¶
　　　酣醉(四/)¶
白墮車(莊子云醉人墮車雖病不死其/骨節與人同其犯難與人異)畢吏部(畢卓醉/入比舍)¶
(郎酒罋/下卧)酩酊(無所知/山公)倒載(見樂/飲門)載號載呶(或號/或呼)不知其¶
秩(亦既醉止/不知其秩)亂我籩豆　屢舞(僛僛/傞傞)側弁之俄　霑醉¶
(陳遵與客飲投轄/井中取其霑醉)憂心(後漢劉寛字文饒於上前被酒/睡上曰太尉醉耶對曰臣不敢)¶
(醉但憂心/如醉也)腐脅　弔婦父　中聖人　玉山之頹　千¶
<pb:KR3k0008_WYG_015-19b>¶
日　嘔車茵(並見/上注)是曰既醉(不知/其尤)孔使酒(宗室景儉字/寛中性矜誕)¶
(使酒/縱氣)留宴大醉(李勣留宴俄大醉/帝親解衣覆之)頹然(長孫順徳削籍/為民嵗餘帝閱)¶
(功臣圖見其像憐之遣宇/文士及視順徳方頹然醉)醉死(傅奕自誌曰奕青山/白雲人也以醉死)殫¶
財費酣遊山寺(鄭敬宣慰江淮帝誡曰卿是行宣諭朕/意無若潘孟陽殚財費酣飲遊山寺)¶
沈于酒(趙㳙沈于酒/傲忽少檢)慢宰相(獨孤朗字用晦拜殿中侍/御史坐與李景儉飲景儉)¶
(使酒慢宰相出/為韶州刺史)挺笏擊姦臣(顧少連裴延齡方横無敢/忤者嘗與少連會田鎬第)¶
(酒酣少連挺笏曰叚秀實笏擊賊臣今吾/笏將擊姦臣奮且前元友直在坐勸解之)敢言(叚平仲/字秉庸)¶
(磊落有氣節/嗜酒敢言)不持檢操(薛廷老字商叟拜翰林學/士酣飲不持檢操帝不恱)醉謁¶
<pb:KR3k0008_WYG_015-20a>¶
(獨孤用晦為中丞侍御史李道樞醉/謁用晦用晦劾不虔下除司議郎)醉辱(楊炎字公南/神烏令李太)¶
(簡常醉辱之炎令左/右反榜二百餘幾死)酣醉乃去(李徳裕李宗閔時李聽/為太子太傅招所善客)¶
(載酒集宗閔閣酣醉乃去至徳裕則諭/御史冇以事見宰相必先白臺乃聽)痛飲未嘗醒(崔/咸)¶
(字重易累遷陜虢觀察使日與賔客僚屬痛飲未/嘗醒夜分决事裁剖精明無一毫差吏稱為神)飲酣¶
泣下(張濬字巨川為河東行營招討帝置酒安喜樓/臨餞飲酣泣下曰陛下偪於賊臣願以死除之)酣¶
飫(元徳秀字紫芝嗜酒陶然弹琴以自/娯人以酒肴從之不問賢鄙為酣飫)醉吟先生(白居/易自)¶
(號醉吟先/生為之傳)卧客懐中(陽城字亢宗召拜右諫議大夫及/受命他諫官論事苛細紛紛帝厭)¶
(苦而城寢聞得失且熟猶未肯言韓愈作争臣論譏切/之城不屑方與二弟延賔客日夜劇飲客欲諫止者城)¶
<pb:KR3k0008_WYG_015-20b>¶
(揣知其情彊飲客客辭即自引滿客不得已與酬酢或/醉仆席上城或先醉卧客懐中不能聽客語無得闗聞)¶
屬辭(賀知章字季真/每醉輙屬辭)以水頮靣(李白字太白有詔供奉/翰林白每與飲徒醉于)¶
(市帝坐沉香亭帝意有感欲得白為/樂章召入而白已醉左右以水頮靣)力士脫鞾(白常侍/帝醉使)¶
(髙力士脫鞾力/士素貴恥之)呼呌狂走(張旭蘇州人嗜酒每大醉呼/呌狂走乃下筆或以頭濡墨)¶
(而書既醒自視以為神/不可復得也世呼張顚)醉不能見(王源中字正蒙進承/旨學士源中嗜酒召)¶
(之醉不能見及寤憂其慢不悔不/得進也他日又如之遂失帝意)李𤣥通(見忠/義門)書夜酣¶
飲(五代張彦澤自以有功與契丹晝夜酣飲自娯因縱/軍士大掠京師軍邏獲罪人彦澤醉不能問瞋目視)¶
(之出三手指軍士/驅出即㫁其腰領)解醒具(李嗣業入朝賜酒𤣥宗前醉/舞帝寵之賜綵百金四五十)¶
<pb:KR3k0008_WYG_015-21a>¶
(物錢十萬曰/為解酲具)攻館下(沙陀傳李克用過汴朱全忠邀之/全忠忌克用桀邁難制克用醉乃)¶
(攻館下親將郭景餘滅燭扶克用徐告之尚被酒乃引/弓射㑹煙囂四合大震電克用與薛志勤等間闕升南)¶
(譙門縋/走營)醉粧(後蜀王衍後宫皆戴金蓮花冠酒酣免冠/其髻髽然更施朱粉號醉粧國中人皆效)¶
(之/)醉聖(李白嗜酒醉後/文尤竒號醉聖)詔奪嶠官(于嶠為安重誨所怒/趙鳯即左遷嶠祕書)¶
(少監嶠因被酒往見鳯鳯知其必不遜乃辭以沐髪嶠/詬直吏又溺于從者直廬而去省吏白鳯鳯以其事聞)¶
(明宗下詔/奪嶠官)淋浪身上衣顛倒筆下字(初喧或紛争中静/惟嘲戯淋浪身上)¶
(衣顛倒筆下字/韓文公醉後)醉人為瑞(唐徳宗播遷人多乏食無醸/酒者後京師稍寧有一醉人)¶
(聚觀以醉/人為祥瑞)輕王侯(一醉累月輕/王侯李白)看朱成碧(顔始紅/同上)賦詩¶
<pb:KR3k0008_WYG_015-21b>¶
得妓(韋應物為蘇守嘗赴杜鴻漸宴醉歸宿傳舍既醒/見二妓在側驚問之乃曰郎中席上與司空詩因)¶
(遣某等問其時何言曰髙髻雲鬟宫様粧春風一曲杜/韋娘司空見慣渾閑事㫁盡蘇州刺史腸唐宋遺史)¶
醉語(李林甫每與同僚議及公直之事則如癡醉之人/未嘗問答或語及阿徇之事則響應如流張曲江)¶
(常謂賔客曰李林甫議事如醉者腦/語也不足問可矣開元天寳遺事)使酒罵坐(呉世家/楊隆演)¶
(嘗飲酒樓上命優人髙貴卿侍酒徐知訓為参軍隆演/鶉衣髽髻為蒼鶻知訓嘗使酒罵坐語侵隆演隆演愧)¶
(恥涕泣而知/訓愈辱之)贈醉侯(皮日休夏日詩云他年謁帝/言何事請贈劉伶作醉侯)熟酒¶
為身謀(杜甫晦日至今阮/籍等熟酒為身謀)客醉揮金椀(崔駙馬/宅詩)讀醉鄉¶
記(吾少時讀醉鄉記私怪隐居者無所累於世而猶有/是言豈誠㫖於味耶及讀阮籍陶潜詩然後乃知彼)¶
<pb:KR3k0008_WYG_015-22a>¶
(雖偃蹇不欲與世接然猶未能平其心或為事物/是非相感發於是有託而逃焉者也韓愈送王含)昨日¶
東城醉還應白接䍦(李/白)醉後失天地兀然就孤枕(同/上)常¶
云恨不逢劉伶與閉戸轟飲(吕才東臯/子集序)日酣遨未赴屯¶
(裴耀卿字煥之蓋嘉運為河西隴右節度使以新立功/日酣遨未赴屯耀卿言於帝曰今酣呶朝夕胖肆自安)¶
(非愛人憂/國者唐史)扶太白登舟(范傳正李白新墓碑李白掌翰/林専嘗宻命召公作序時公已)¶
(被酒於翰苑中仍命髙將/軍扶以登舟優寵如此)¶
　　　漿(五/)¶
白漿人供六飲(水漿醴/凉醫酏)蟻丘之漿(賣漿之家/見莊子)十漿五漿¶
<pb:KR3k0008_WYG_015-22b>¶
(列子之齊中道而反曰驚也吾食/於十漿而五漿先饋言其敬也)賣漿(姜子牙少貧賣/漿值天凉屠牛)¶
(賣肉值天/熱而肉敗)義漿得玉(雍/伯)孔獻漿(王重榮傳帝徙石門帝/毎出或獻飴漿帝駐馬)¶
(為嘗民/皆流涕)取漿公㕑(竇軌戒家奴毋出外忽遣奴/取漿公㕑既而悔焉命斬奴)一漿(藩/鎮)¶
(李師道遣子𢎞方入侍既還師道中悔召諸將諸將議/大將崔承度獨進曰公初不示諸將腹心而今委以兵)¶
(此皆嗜利者朝廷一漿/十餅誘之去矣師道恚)冰漿(杜甫詩冰漿/椀碧碼碯寒)具壺漿勸迎¶
(郭元振旌節下玉門闗去凉州/猶八百里城中争具壺漿勸迎)鹿角漿(雲仙散録傳芳/略記吐突承璀)¶
(嗜蛤蜊炙以鐵絲床/數澆鹿角漿然後食)天漿(舉瓢酌天漿/韓愈詶張籍)藍橋驛(裴航歸/輦下經)¶
(藍橋驛渴甚求漿于茅舍見老媪方綴麻媪/咄雲英擎漿來見箔下女子甚佳裴䤯傳竒)龍腦漿(江/淮)¶
<pb:KR3k0008_WYG_015-23a>¶
(異人録自南唐保大中南海嘗貢龍腦漿能補益元宗/嘗以漿調酒服之耿先生曰未為佳也乃以縑嚢貯龍)¶
(腦懸於琉璃瓶中食頓曰已漿矣元宗聞滴瀝聲/少頃視之一勺水矣明日發之半瓶香氣馥烈)沽漿¶
(唐史食貨志中官為官市使每/出沽漿賣餅之家皆徹肆閉門)味如杏酪(酉陽雜俎同/州司馬裴沆)¶
(往鄭有老人白衣曵杖而至裴覺非常人以丈人呼之/因隨行纔數里至一庄竹落草舍庭蕪狼籍裴渴甚求)¶
(茗老人指一上龕云此中有少漿可就取裴視龕中有/一杏核一扇如笠滿中有漿漿色正白乃力舉飲之不)¶
(復飢渴漿味如杏酪裴知隐者拜請為奴僕/老人曰君有世間微禄縱住亦不終其志)瓊漿自間¶
於粢盛(杜甫朝/太清賦)蔗漿(明皇移入大内張后進蔗/漿明皇不食楊妃外傳)¶
　　　茶(六/)¶
<pb:KR3k0008_WYG_015-23b>¶
白代酒(呉志韋曜飲不過三升孫皓享燕以七升為限/雖不悉入口皆澆灌取盡宻賜曜茶以當酒至)¶
(寵衰更/偪之)供辦(晉謝安常詣陸納納/供辦設茶果而已)寄信(劉琨與兄弟羣/書吾體中憤悶)¶
(恒仰真茶汝/可寄信致之)供御(温嶠表遣取供御之調條列/真上茶千片茗二百大薄)孔㩁茶¶
使(鄭注帝問富人術以㩁茶對其法欲置茶官籍名圃/而給其直工自擷暴則利悉之官帝始詔王涯為㩁)¶
(茶/使)官自治園(令狐楚為鹽鐵轉運使先是鄭注建㩁茶/使王涯又議官自治國植茶人不便楚請)¶
(廢使如舊/法從之)諫增茶賦(李珏字待價鹽鐵使王播增茶稅/十之五以佐用度珏上疏謂㩁率)¶
(本濟軍興而稅茶自貞元已來有之方天下無事忽厚/歛以傷國體一不可茗為人飲與鹽粟同資若重稅之)¶
(售必髙其弊先及貧下二不可山澤之産無定數程斤/論稅以售多為利若價騰則市者稀其稅幾何三不可)¶
<pb:KR3k0008_WYG_015-24a>¶
(陛下初即位詔懲聚歛今反/增茶賦必失人心帝不納)著經三篇(陸羽字鴻漸嗜/茶著經三篇言)¶
(茶之原之法之具尤/備天下益知飲茶矣)祀為茶神(時鬻茶者至陶羽形/置煬突間祀為茶神)善¶
煑茶(有常伯熊者因羽論復廣著茶之功御史大夫李/季卿宣慰江南次臨淮知伯熊善煑茶召之伯熊)¶
(執器煎季卿/為再舉杯)著毁茶論(季卿至江南又有薦羽者召之/羽衣野服挈具而入季卿不為)¶
(禮羽愧之更著毁茶/論其後尚茶成風)驅馬市茶(時回紇入朝/始驅馬市茶)自判品第¶
(陸龜蒙字魯望嗜茶置園顧渚山下嵗取租茶自判品/第張又新為水說七種其二惠山泉三虎丘井六松江)¶
(人助其好者雖/百里為致之)㩁取茶利(何易于為益昌令鹽鐵官㩁/取茶利詔下所在毋敢隐易)¶
(于視詔書曰益昌人不征茶/且不可活矧厚賦毒之乎)出鹽茗俾民輸帛(楊行宻/字化源)¶
<pb:KR3k0008_WYG_015-24b>¶
(議出鹽茗俾民輸帛幕府髙朂曰瘡破之餘不可以加/歛且帑貲何患不足若悉我所有易四鄰所無不積日)¶
(財有餘矣/行宻納之)八牀主人(劉建鋒死馬殷代髙郁又教殷民/得自摘山收茗筭募髙力置邸閣)¶
(居茗號八/牀主人)鬻(朱桃椎嘗織十芒屩置道/上見者為鬻朱茗易之)稅茶(王紹遷倉/部員外郎)¶
(是時兵旱無年詔户部收闕官俸稅茶/及無名錢以修荒政紹由員外判務)自擷山為茶(藩/鎮)¶
(劉仁恭禁南方茶自擷山/為茶號山曰大恩以邀利)變茶灋(王涯始變茶法益其/稅以濟用度下益困)¶
(而鄭注亦議㩁茶天子命涯為使心知不可不敢争李/訓敗乃及禍初民怨茶禁苛急涯就誅皆羣詬罵抵以)¶
(瓦/礫)置邸務賣茶(楚馬殷始修貢京師然嵗貢不過所産/茶名而已乃自京師至㐮唐郢復等州)¶
(置邸務以賣/茶其利十倍)受茶一串(陸䞇字敬輿張鎰餉錢百萬止/受茶一串曰敢不承公之賜)¶
<pb:KR3k0008_WYG_015-25a>¶
緑華紫英(唐杜陽編同昌公主上每賜/饌其茶則有緑華紫英之號)六班茶(蠻甌志/自樂天)¶
(方齋禹錫正病酒禹錫乃饋菊苖虀蘆/菔鮓換取樂天六班茶二嚢以自醒酒)成象殿茶(金蠻/宻記)¶
(故例翰林當直學士春晚/人困則日賜成象殿茶)練囊緘茶末(唐李肇國史補/韓晉公滉聞奉)¶
(天之難以夾練嚢緘/茶末遣使健步以進)滌煩(國史補党魯使西蕃烹茶帳/中蕃使問何為者魯曰滌煩)¶
(消渴所謂茶也蕃使曰我亦有之命取出/以指曰此壽州者此顧渚者此蘄門者)驚雷筴(覺林/僧志)¶
(崇收茶三等待客以驚雷筴自奉以萱草帶供佛/以紫茸香赴茶者以油嚢盛餘瀝歸出蠻甌志)顧蘭¶
露而慙芳(豈蔗漿而齊味劉禹錫/為武元衡謝新茶表)效叅藥石(芳越椒/蘭同上)驟¶
雨飛聲入鼎來白雲滿椀花徘徊(劉禹錫西山/蘭若試茶歌)顧渚貢¶
<pb:KR3k0008_WYG_015-25b>¶
焙(唐制湖州造茶最多謂之顧渚貢焙嵗造一萬八千/四百八斤大厯五年已後始有進奉至建中二年袁)¶
(髙為郡進三千六百串/并詩一章刻互具貢)搴擷(損絲枲而供搴/擷劉禹錫文)石花紫筍¶
(國史補茶名劍南有蒙頂石花湖/州有顧渚紫筍峽州有碧澗明月)花乳(欲知花乳清凉/味須是眠雲卧)¶
(石人劉/禹錫詩)白泥赤印(何况蒙山顧渚春/白泥赤印走風塵)茶治熱(國史補故/老云五十)¶
(年前多患熱黃近代悉無而/病腰脚者多乃飲茶所致也)¶
　　　食(七/)　(加膳/㢘食)　(奢盛附儉薄/貪食)¶
白食為民天(文/選)味以行氣(氣以/實志)嘉肴(雖有嘉肴弗/食不知其旨)食惟¶
接氣(見儉/薄門)味以平心(君子食之/以平其心)忘憂(魏子曰惟/食忘憂)不歎(傳/曰)¶
<pb:KR3k0008_WYG_015-26a>¶
(當食不歎/非歎所也)不語(食不/語)美食(美/味)飽食(終/日)食我以禮(少施/氏禮)爾¶
肴(既將/既嘉)肉食(者/鄙)吉蠲為饎(食/也)飲食醉飽(書/)不時不食(語/)¶
蕙肴(楚辭蕙肴/蒸兮蘭籍)初筵(終/飲)置食之間三嘆(閻沒汝/寛傳)吾豈得¶
而食之　一飲一食(禮/)飲食以時(禮/)大夫無秩膳(未老/者無)¶
(秩/膳)有閣(禮大夫七十而/有閣閣食藏)不辭(孔子食於季氏不辭不食/肉而餐以待巳非禮也)¶
無禮(禮曰君子茍無/禮雖美不食焉)共飯(不澤/手)覆餗(鼎折足/覆公餗)徒食(庶人/耆老)¶
(不徒食徒/空也禮)素餐　無魚中置(當食/之中)飱牽下箸(何/曾)肉味¶
忘味　豐儉　隨客早晚(羊曼為丹陽尹客來早者得/佳設日晏則漸罄不復及精)¶
<pb:KR3k0008_WYG_015-26b>¶
(隨客早晚而不問貴賤有羊固拜臨海太守竟日皆美/雖晚至者猶獲盛饌論者以固之豐腆不如曼之真)¶
不食珍(禮庶人無/故不食珍)禮之初(始於飲/食禮)男女之大欲(飲食男/女之大)¶
(欲存/焉)食其時(百骸/理)君子以飲食宴樂(易/)洪範八政一曰¶
食(尚書大傳曰八政何意先食/食者萬物之始人之所本)汝郁(年五嵗母疾不能/食郁亦不肯食母)¶
(憐之强為之食歡言已愈/郁視母顔色未平輙不食)　加膳飫賜(傳曰賞為之加/膳膳則飫賜之)¶
鄭伯享楚子加籩豆　加籩(季孫宿如晉晉/侯享之有加籩)　奢盛厭¶
精(食不/厭精)變色(有盛饌變/色而作)六和(五/味)八珍豐饌(文選云中/㕑辦豐饌)膏¶
粱(國語曰膏梁之性難正/言食膏粱則性易驕)擊鐘(傳曰宋左師/每食擊鐘)列鼎(家語/子路)¶
<pb:KR3k0008_WYG_015-27a>¶
(南游於楚/列鼎而食)玉食(美/食)六禽　四膳　窮海　極陸(七命曰/六禽殊)¶
(珍四膳異肴窮海/之錯極陸之珍)方丈(墨子曰美食方丈口不能徧味/目不能徧視孟子曰食前方丈)¶
厚味薄行(管子曰臣聞厚/於味者薄於行)百品之味(周/禮)百羞食庶(庶人/無故)¶
(不食/珍)極口腹之欲(不能反躬天/理滅矣禮)食浮於人(浮過/也)茍秩膳¶
之是踰(則常刑/而罔捨)嘉肴　巧食　繁味(周/禮)窮芻豢之味¶
漿酒　藿肉(董賢/賔客)每食四簋(秦詩於我乎每食四簋今/也毎食不飽注四簋黍稷)¶
(稻/粱)庶羞不踰牲　餘粱肉　怒待客豐(謝安嘗欲過陸/納但言納殊無)¶
(供辦納兄子俶不敢問宻為具安至納唯設茶果而已/俶遂盛饌珍羞畢具客去納大怒曰汝不能光益叔父)¶
<pb:KR3k0008_WYG_015-27b>¶
(乃穢我素業耶/乃杖之四十)二萬(何劭敬徂食必四方珍異一日之/供以錢二萬為限時論以大官御)¶
(膳無以/加之)萬錢(何曾字潁考厨膳滋味極於王者每燕會/並不食大官所設帝輙令取其蒸餅不坼)¶
(作十字不食日食萬/錢猶云無下箸處)下箸(見上/注)極滋味(任愷極滋味以/自奉養初何劭)¶
(以公子奢侈/愷乃踰之)　儉薄菲飲食(禹/)不貳味(闔廬食/不貳味)退食(自/公)¶
(退食減/食也)惡食(士志於道而耻惡衣/惡食者未足與議也)昭儉(傳曰粢食不/鑿昭其儉也)無¶
餘　不飽(詩曰今也每食/無餘每食不飽)脫粟(公孫/𢎞)藜藿(七發曰予甘/藜藿未暇此)¶
(食/)充虛(聖人食足以充/虚接氣言儉也)一簞食(顔回不/改其樂)貶食(傳/)不溽(儒/有)¶
(其飲食/不溽)疏糲(之/食)餬口(正考父鼎銘曰饘於是粥/於是以餬予口言儉也)糲食(漢/書)¶
<pb:KR3k0008_WYG_015-28a>¶
(糲粱/之食)藜羮不糝(孔子/在陳)人浮於食(浮過/也)三杯(朱博儉每食/案上不過三)¶
(杯/)傷性(蔬食也不敢以/傷吾子之性)食淡(吕后與陛下/攻苦食淡)食無肉(劉虞/為上)¶
(公/)素飽(易曰不/素飽也)樂飢(可以/樂飢)無魚(孟嘗君客馮煖歌曰/長鋏歸來兮食無魚)賔¶
客嫌(後漢井丹大春性髙未嘗修刺候人沛王等五王/更請丹不能致信陽侯陰就要劫致之既至為設)¶
(麥飯葱菜之食丹推去之曰云/云何其薄乎更設盛饌乃食之)　㢘食不謀(君子謀道/不謀食)¶
無禮(禮曰君子茍無/禮雖美不食)不食嗟來之食(事見/飢門)壺飱(傳曰趙/衰以壺)¶
(飱從輕餒而不食/言其㢘仁且忠也)不溽(見/上)公儀休不受枯魚(相魯/也)食時¶
不力珍(力務也食四/時之食禮)屬厭(閻沒汝寛曰願以小人之腹/為君子之心屬厭而已言厭)¶
<pb:KR3k0008_WYG_015-28b>¶
(足而/休)量腹(文子曰聖人量腹/而食言食不貪也)節嗜慾(薄滋/味)求飽(食無/求飽)鮮¶
食而寢(薳子憑/辭疾)不素飽　節飲食(並周/易)　貪食以極口¶
腹之欲而無醉飽之心　厭而飫之　小人之腹屬厭¶
(見上/注)口爽(五味令/人口爽)服腐腸之藥(耽爽口之/味七命)滋味煎其府¶
藏(香芳腐其/骨髓文選)饕餮(貪財/與食)貪于飲食(傳/)飲食無度　節嗜¶
慾(薄滋/味)薄於行(管子曰厚於/味薄於行)厚味(見上/注)求飽(君子食/無求飽)人¶
之大欲存焉　困于酒食(易豐衍/之象)朶頤(易朶頤嚼/物喻貪也)自求¶
口實　將使鼈長而食(國語云文伯飲南宫敬叔酒路/睹父為客羞鼈小睹父怒曰將)¶
<pb:KR3k0008_WYG_015-29a>¶
(使鼈長而/食之遂出)孟嘗下客(史孟嘗君待客夜食或蔽火光客/怒以飯不等輟食辭去孟嘗起自)¶
(將其飯比之飯乃麤/客慙之自刎而死)無魚之歎(見儉薄/門注)羞鼈之嫌(見上/注)¶
恐其不足(閻沒汝寛曰饋之/始至恐其不足)舉太山以為肉(曹植/詩)過屠¶
門而大嚼孔人天(李宻既殺翟譲民食興洛倉者給授/無檢至負取不勝委於道路踐輮狼)¶
(扈密喜自謂足食司倉賈潤甫諫曰人國本食人天今/百姓飢損暴骨道路公雖受命然頼人之天以固國本)¶
(而廪取不節敖庾之藏有時/而側粟竭人散胡仰而成功)食必進雞(馬周毎行郡縣/食必進雞小吏)¶
(訟之帝曰我禁御史食肉恐州/縣廣費食雞尚何與榜吏斥之)豐餘(張文瓘初同列以/堂饌豐餘欲少損)¶
(文瓘曰此天子所以重樞務待賢才也吾等若/不任職當自引避不宜節減以自取名衆乃止)内㕑食¶
<pb:KR3k0008_WYG_015-29b>¶
(常衮故事日出内㕑食賜宰/相家可十人具衮奏罷之)共食(陽城字亢宗為道州/刺史日炊米二斛魚)¶
(一大鬵置甌杓/道上人共食)伴食(盧懐慎自以才不及崇故事/推而不専時議為伴食宰相)日具¶
三百人膳(郗士美字和夫充昭義節度使盧從史時日/具三百人膳以餉牙兵士美曰卒衛於牙固)¶
(職也安得廣廢/為私恩亦罷之)不過一器(桞公綽尉渭南嵗歉饉其家/雖給每飯不過一器嵗豐乃)¶
(復或問之答曰四/方病飢獨能飽乎)輟饔(鄭珣瑜字元伯叔文一日至中/書見執誼直吏方白宰相會食)¶
(百官無見者叔文恚叱吏吏走入白執誼起就閤與叔/文語珣瑜與杜佑髙郢輟饔以待頃之吏白二公同飯)¶
(矣珣瑜喟曰吾/可復居此乎)辛酸節適(桞宗元答許京兆書/當食不知辛酸節適)因噎廢¶
食(陸䞇諫曰昔人有因噎而廢食者又有/懼溺而自沉者其為防患不亦過乎)日晏設食(盧/懐)¶
<pb:KR3k0008_WYG_015-30a>¶
(謹日晏設倉蒸豆/兩器菜數杯而已)噬禽獸咀菓榖(桞宗元貞符曰惟人/之初飢渇牝牡之欲)¶
(敺其内於是乃知/噬禽獸咀菓榖)日極珍膳(五代蘇逢吉已貴益為豪/侈謂中書堂食為不可食)¶
(乃命家㕑進/羞日極珍膳)日膳豆䜺(張孝忠日/膳豆䜺)未嘗具五味而飡(元/徳)¶
(秀家苦貧未嘗/具五味而飡)窮治饌羞(韋陟性侈縱/窮治饌羞)併日(韓思復永/淳中家益)¶
(窶嵗飢/倂日食)甘足蔬糗(啖助調臨海尉丹陽主/簿秩滿屏屈甘足蔬糗)一饍傾千家¶
(唐文粹李/華言醫)鴨肝豬肚(王晉飲酒非鴨肝豬肚/筯輙不舉出醉仙圖)狀如棗(楊/埏)¶
(遊王珙家食一物狀如棗核而中空其/實麫也詢其法笑而不答出河中記)一飲食必費萬¶
錢(趙巖自以有功于梁又尚公主聞唐駙馬杜悰位至/將相自奉甚豐耻其不及乃占天下良田大宅裒刻)¶
<pb:KR3k0008_WYG_015-30b>¶
(商旅其門如市租傭之物半入其私巖一/飲食必廢萬錢五代史趙犫傳四十二)朝共琅玕之¶
綺食(李白/寄逺)贈以詩勝爛黃魚(皇甫湜謁韓愈愈贈以詩/怨愈不為置酒愈曰豈不)¶
(勝以爛黃/魚待汝邪)魚菜贍(呼童具盤飡飣/餖魚菜贍韓愈)精良海陸(評飲食必/以精良海)¶
(陸為貴夢/得論書)甖鵝籠驢(李令問開元中為殿中監事/饌酷好甖鵝籠驢南部新書)腸肚¶
集藜莧(三年國子師腸/肚集藜莧韓愈)綺食(象牀綺食黃/金盤李白)畜豢天養人¶
(李令問飲食至躬親視刲宰有譏之者答曰畜/豢天所以養人與蔬果無異何用妄生分别耶)古之不¶
農而食之者四而已(元稹制䇿古之不農而食之者四/而已吏有斷察之明則食之軍有)¶
(臨敵之勇則食之工有便人之巧/則食之商有通物之志則食之)愈於飽食(元稹寄樂/天書是用)¶
<pb:KR3k0008_WYG_015-31a>¶
(悉所為文留穢箱笥比夫格/奕樗塞之戲猶愈於飽食)貧饌羞齷齪(韓文/聮句)水陸擇¶
味以給膳羞(桞宗元與/楊誨之書)置食其前(國貞持節朔方治于/綘尋加晉綘慈隰沁)¶
(等州觀察處置使既至糧乏而所儲陳腐民貧不忍遽/歛上書以聞而軍中讙謗突將王振乗衆怨紿曰具畚)¶
(鍤以待役事衆皆怒夜燒牙門左右奔告請迎之國貞/曰吾被命為將其可棄城乎固請乃逃獄中振引衆劫)¶
(取之置食其前曰食是而役其力可乎國貞曰與爾等/方討賊何事役為正縁儲食腐儉已請諸朝吾何所負)¶
(衆服其言/且引去)屠沽兒有酒食(唐文粹陸龜蒙杞菊賦天隨/生宅荒少牆屋多隙地著圖)¶
(書所前後皆樹杞菊得以採擷及夏五月枝葉老硬氣/味苦澁旦暮猶責兒童輩拾掇不已人或嘆曰千乗之)¶
(邑非無好事之家日欲擊鮮為具以飽君者多矣君獨/閉闗不出率空腸貯古聖賢道徳言語何自苦如此生)¶
<pb:KR3k0008_WYG_015-31b>¶
(笑曰我幾年來忍飢誦經豈不知屠沽/兒有酒食邪退而作杞菊賦以自廣云)一日不食則憊¶
二日不食則病三日不食則死(民事之急無甚於/食宋齊丘化書)¶
　　　煎和(八/)¶
白司味(膳宰屠蒯曰/臣實司味)平心　齊味(傳曰水火醯醢以烹/魚肉燀之以薪宰夫)¶
(和之齊之以味濟其不及以泄其過君子/食之以平其心故人之濟五味而和五聲)以奉五味(為/六)¶
(畜五牲三犧/以奉五味也)以炮以燔(以烹/以炙)五味　六和(加以/滑甘)時味(凡/和)¶
(春味多酸夏多苦秋多辛冬多/鹹調以滑甘時味所以養氣)燔炙(芬/芬)煎熬(七發曰使/伊尹煎熬)¶
(易牙/調和)適和(調/辛)甘受和　五味之變(不可勝/嘗文子)鹽梅(若作和/羮爾惟)¶
<pb:KR3k0008_WYG_015-32a>¶
(鹽/梅)煎和滋味(濟以/鹽梅)拂徹羶腥(加之/薑桂)調節(五/味)滑甘(見上/注)膳¶
禽(禽獸也/周禮)凡用禽獻春宜羔豚膳膏薌(薌牛/脂)夏宜腒䐹¶
膳膏臊(臊犬脂也腒乾/雉也䐹乾魚也)秋宜犢麛膳膏腥(腥豬/脂)冬宜鮮¶
羽膳膏羶(羶羊脂也鮮魚也羽/鴈也膳謂脂膏煎和)割烹(周/禮)水火之齊(多少/之節)¶
刀匕是供(禮杜/蕢云)君子逺庖㕑(禮/)味得其時(時所宜/也禮)烹餁¶
(調和/之器)鸞刀(執其鸞刀/以啓其毛)羞服之式(周禮九式四曰羞/服之式主領飲食)膳羞¶
(膳夫掌王膳羞以/養王及后世子)珍用八物　炮鼈(膾/鯉)王日一舉鼎¶
火化　身踐(凡有血氣之類不身踐/也踐音翦逺庖㕑也)秩膳(秩常也天/子諸侯也)不¶
<pb:KR3k0008_WYG_015-32b>¶
給於鮮(子有軍事獸人/無乃不給於鮮)洎饋(傳公膳日雙雞饔人竊更/之以鶩御者知之則去其)¶
(肉而以其洎/饋洎汁也)膳獻(禽/羞)刲之刳之　糔溲(為稻粉/糔溲之)捶而食¶
之(乾肉則捶/而食之)良庖　㕑車(載食/車)宿肉(禮六十/不宿肉)調之以醯¶
醢(内/則)切葱若薤實醯以柔之屑桂與薑孔和之齊之(裴/潾)¶
(帝喜方士潾諫曰水火鹽梅以烹魚肉宰/夫和之齊之以味君子食之以平其心)沉泛緹盎之¶
齊(桞宗元嶺南節度饗軍堂記/沉泛緹盎之齊均飫于卒士)燔炮烹飪(桞宗元新食/堂記燔炮烹)¶
(飪/)約水燥薪爨火以觀文武之用而已(文粹沈亞之上/李諫議書夫治)¶
(鼎之職約水燥薪爨火以觀文武之用而已其輳味/則有椒桂梅醯鹽醢之品在吾搃衆勞而調於心也)燒¶
<pb:KR3k0008_WYG_015-33a>¶
尾(景龍中蘇瓌拜右僕射初拜官者例各進食名曰燒/尾瓌無所進曰宰相調陰陽今粒食踊貴百姓不足)¶
(臣愚不稱職不/敢燒尾景龍記)¶
　¶
　¶
　¶
　¶
　¶
　¶
<pb:KR3k0008_WYG_015-33b>¶
　¶
　¶
　¶
　¶
　¶
　¶
　¶
　白孔六帖卷十五¶
