# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:52.010341
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷九十五
<pb:KR3k0008_WYG_095-1a>¶
欽定四庫全書¶
　白孔六帖卷九十五　　唐　白居易　原本¶
　　　　　　　　　　　宋　孔　傳　續撰¶
　　鵲(一/)　　　　　　鸜鵒(二/)¶
　　鸎(三/)　　　　　　鷰(四/)¶
　　雀(五/)　　　　　　鵠(六/)¶
　　鸛(七/)　　　　　　鶬(八/)¶
　　鴇(九/)　　　　　　鳶(十/)¶
<pb:KR3k0008_WYG_095-1b>¶
　　鴨(十一/)　　　　　白鷴十二¶
　　鵁鶄(十三/)　　　　鷺(十四/)¶
　　鶂(十五/)　　　　　鷖(十六/)¶
　　鷸(十七/)　　　　　鶖(十八/)¶
　　鴛鴦(十九/)　　　　翡翠(二十/)¶
　　鷗(二十一/)　　　　鵜鶘(三十二/)¶
　　鳲鳩(二十三/)　　　戴勝(二十四/)¶
　　鳩(二十五/)　　　　鳬(二十六/)¶
<pb:KR3k0008_WYG_095-2a>¶
　　鵝(二十七/)　　　　蟬(二十八/)¶
　　螢(二十九/)　　　　蠅(三十/)¶
　　蝶(三十一/)　　　　雜蟲鳥(三十二/)¶
　　獸(三十三/)　　　　龍(三十四/)¶
　　麟(三十五/)¶
　　　鵲(一/)¶
白惟鵲有巢惟鳩居之(詩/)鵲之彊彊(詩/)始巢(季/冬)石印(張/顥)¶
(爲梁相有山鵲飛翔化圓石顥椎/破之得一金印文曰忠孝侯印)南飛(見烏/門)知歲(博物/志鵲)¶
<pb:KR3k0008_WYG_095-2b>¶
(巢門戸背太歲/得非才智也)填河(淮南子烏鵲填/河成橋渡織女)採粟(拾遺記員嶠山/多大鵲高一丈)¶
(羣飛採不周/之粟於其上)抵玉(鹽鐵論曰崑崙之/下以玉璞抵鵲)鏡(有烏/鵲鏡)異鵲(莊子遊/彫陵之)¶
(樊見異鵲翼廣七尺目大運寸感周之顙/而集于栗林莊周褰裳躍步執彈而畱之)白鵲(曹子建魏/德論有白)¶
(鵲之/瑞)燭夜(古今注一/名燭夜)削竹木爲鵲(墨子公輸削竹木爲鵲/鵲成飛三日不下自以)¶
(爲/巧)方朔占(東方朔傳新雨止聞鵲聲問朔朔曰必殿後枯/樹上東向也果如言問何以知之朔曰以人事)¶
(言風從東來鵲尾長/旁風則順立枯不滑)丹(拾遺記周成王時塗循國獻丹鵲/一雄一雌孟夏取翅爲扇一名條)¶
(翮一名/素影)銜火(洞冥記曰/鳴鵲銜火)孔喜鵲(竇參申其族子也爲給事/中參親愛毎除吏多訪申)¶
(申因得招賂漏禁密語故/申所至人目爲喜鵲也)鵲巢碑上(苖晉卿嘗自爲父/碑文有鵲巢碑上)馴¶
<pb:KR3k0008_WYG_095-3a>¶
擾(狄仁傑始居母/喪有鵲馴擾)巢車轍中(天寶十三載葉縣有鵲巢于/車轍中不巢木而巢地失其)¶
(所/也)巢麥田(五代王處直野鵲數百巢/麥田中人皆知其不祥)以泥爲巢(酉陽雜俎/貞元三年)¶
(中書省梧桐樹上有鵲以/泥爲巢焚其巢可禳狐魅)開成元年鵲集𤣥灋寺(五行/志)放¶
於野外(貞觀中忽有白鵲營巢於寢殿前槐上其巢合歡/如腰鼓左右拜舞稱賀上曰我常笑隋煬帝好祥)¶
(瑞祥瑞在得賢此何足賀乃命/毁巢鵲放於野外出酉陽雜俎)鵲上梁(鵲巢中必有梁崔/圓相公妻在家時)¶
(與姊妹戲於後園見二鵲營巢共㗸一木如筆管長/尺餘安巢中衆悉不見俗言見鵲上梁必貴同上)補葺¶
天尊殿隙壞(大厯八年乾陵上仙觀天尊殿有雙鵲㗸柴/及泥補葺隙壞一十五處宰臣上表賀同上)¶
(酉陽/雜俎)楂楂(鵲鳴聲韓/愈雜詩)𤣥衣素衿(張鷟僉載云貞觀中黎景/逸居空青山有鵲巢其庭)¶
<pb:KR3k0008_WYG_095-3b>¶
(毎以餘食飼之甚馴熟後景逸出仕被誣下獄一日有/鵲於獄屋氣樓中下向景逸喜噪久之亦聞赦將下有)¶
(一元衣素衿人先報/赦來乃悟鵲噪是也)鵲巢知歲次(貞元四年三月中書/省梧桐樹有鵲以泥)¶
(爲巢知歳次於羽蟲爲有知今/以泥露巢遇風雨壞矣五行志)丹鵲東飛來喃喃送君¶
札(杜牧送/孟先軰)報喜(時人之家聞鵲聲皆爲喜/兆曰靈鵲報喜天寶遺事)白鵲者霜毛¶
皎潔玉羽鮮明(栁/文)月下鵲(李白贈邵圓還聞月/下鵲三繞未安枝)巢發石¶
之車(舊唐書高祖圍堯君素於蒲州粮盡人相食有鳥/鵲巢其發石車軍心遂離官軍斬其首送之京師)¶
　　　鸜鵒(二/)¶
白左傳曰有鸜鵒來巢書所無也(童謡曰鸜之鵒之公/出辱之鴝鵒之巢遠)¶
<pb:KR3k0008_WYG_095-4a>¶
(哉遥遥鴝鵒株株公在乾/侯鴝鴝鵒鵒徃歌来哭)鸜鵒不踰濟(周/禮)舞(語林謝尚/字祖仁酒)¶
(後爲鸜鵒舞/一座傾笑)學語(幽眀錄荆州有參軍五月五日剪鸜/鵒舌教學人語無所不名參軍彈琵)¶
(琶鸜鵒毎/聽移時)孔白鸜鵒(韓愈感二鳥賦貞元十一年五月/戊辰愈東歸癸酉自潼闗出息于)¶
(河之隂時始去京師有不遇時之歎見行有籠白烏白/鸜鵒而西者號於道曰某土之守某官使使者進於天)¶
(子東西行者皆避路莫/敢正目焉因竊自悲)乳鵲(五行志大厯十三年五月/左羽林軍有鴝鵒乳鵲二)¶
食蝗(五代隠帝乾祐元年/七月戊申鸜鵒食蝗)禁捕(丙辰禁/捕鸜鵒)不能髙飛(杜甫/冬狩)¶
(行有鳥名鸜鵒/力不能髙飛)蓬蒿下(韋應物白鸜鵒歌鸜鵒鸜鵒/衆皆蓬蒿下爾自三山来)来¶
掌上時拂拭(人心鳥意/自無猜上)可使取火(酉陽雜俎鸜鵒舊言/可使取火效人言勝)¶
<pb:KR3k0008_WYG_095-4b>¶
(鸚鵡取其目睛和人乳研/滴眼中能見煙霄外物)日夕依仁全羽翼(空欲衘環/非報徳並)¶
(同/上)呼傳鸜鵒令(韓愈城/南聫句)㗸魚袋(秘書少監崔行功未得/大夫前忽有鸜鵒㗸一)¶
(物入其室乃魚袋鈎缺不數/日加大夫也出國史異集)¶
　　　鸎(三/)¶
白出自幽谷遷于喬木(詩/)睍睆黄鳥(好/貌)緜蠻黄鳥　載¶
好其音　有鸎其羽　百囀(闗/闗)擇木(候/時)好鳥鳴髙枝¶
同聲相應　黄鸝(楚/雀)孔驚眠(韓愈聞鶯詩春風紅樹驚/眠處似妬歌童作艶聲)¶
賈至秋興亭記(當發生之晨則攅秀木/於髙砌見鶯其鳴矣)出幽而初囀(文/粹)¶
<pb:KR3k0008_WYG_095-5a>¶
(潘炎蕭路尚書林亭宴/集序云鶯出幽而初囀)金衣公子(眀皇毎於禁苑中見/黄鶯呼之爲金衣公)¶
(子開元/遺事)恰恰啼(杜甫詩自在/嬌鶯恰恰啼)詩腸鼔吹(髙隠外書曰戴/顒春日携雙柑)¶
(斗酒人問何之曰往聽黄鸝聲此/俗耳砭針詩腸鼔吹汝知之乎)花飛出谷鸎(李白荆/門望蜀)¶
(江/)韋蘓州聽鸎曲(東方欲曙花𡨕㝠鶯啼相唤亦可聽/乍去乍来時近逺纔聞南陌又東城)¶
(忽似上林翻下苑緜緜蠻蠻如有情欲囀不囀意自嬌/羗兒弄笛未應調前聲後聲不相及秦女學筝柱猶澁)¶
(須㬰風暖朝日暾流音變作百鳥喧誰家嬾婦驚殘夢/何處愁人憶故園百勞飛過聲跼促戴勝下時桑田綠)¶
(不及流鶯日日啼花間能使萬家春意閑有時㫁續聽/不了飛去花枝猶裊裊還栖碧樹鏁千門春漏方殘一)¶
(聲/曉)上有黄鸝深樹鳴(新/澗)新鸎飛繞上林苑願入簫韶雜¶
<pb:KR3k0008_WYG_095-5b>¶
鳯笙(李/白)隔葉黄鸝空好音(杜甫/蜀相)嬌辭弄雛鸎(韓愈/聫句)花妥¶
鸎捎蝶(杜/詩)一聲夢㫁楚江曲滿眼故關春草綠(栁宗元/聞黄鸝)¶
曉鸎空迸淚(杜/甫)麥黄韻鸝鶊(韓愈城/南聫句)¶
　　　燕(四/)¶
白𤣥鳥(春分至/秋乃歸)遺卵(髙辛氏之世𤣥鳥遺卵有娀氏女/簡狄吞之生契後王以爲禖官嘉)¶
(祥而立其祠焉故𤣥鳥至/之日以太牢祠於髙禖)㽞瓜(呉宫燕呉宫人/㽞瓜以記更来)衘泥(古/詩)¶
(願爲雙飛燕/衘泥巢君室)立祠(見/上)命官(傳曰少皥氏以鳥名官𤣥鳥/氏司分也注燕春分来秋分)¶
(去故命爲/司分之官)燕燕于飛(差池其羽/下上其音)頡頑(頡之/頑之)巢幕(季札謂/孫林父)¶
<pb:KR3k0008_WYG_095-6a>¶
(曰夫子在此如燕/巢幕以喻危也)啁啾(禮至於燕雀猶/有啁啾之頃焉)火焚(始皇時吳/宫守吏以)¶
(火照燕窟/誤燒吳宫)石化(湘中記雲陵有石燕/風雨則飛翔如真燕)大厦成而鷰雀相¶
賀(淮南/子)冬藏夏見(古/詩)鷰兮亂羣(楚/辭)風簾入雙鷰　涎涎¶
(漢成帝時謡曰鷰鷰尾涎涎飛鷰来啄皇孫皇/孫死燕啄矢涎涎光浄兒喻趙飛鷰害皇子也)食蒺䔧¶
(續搜神記沛國有人生三兒不語有一人就門乞食曰/君有罪可還内思之愆其人曰昔爲小皃時燕有三子)¶
(試以指内巢中燕子開口乃以蒺䔧食之吞之即死其/母尋廻不見其子徘徊悲啼而去今甚悔之客曰此即)¶
(是/也)頷(人相班超燕頷飛而食肉萬/里侯相也後封爲定逺侯)焉知鴻鵠志(陳勝曰/燕雀云)¶
(云/)赤鷰　嬌鷰孔更巢共乳(崔元暐居父䘮廬/有燕更巢共乳)集蕭望¶
<pb:KR3k0008_WYG_095-6b>¶
之冢(開成元年燕/集蕭望之冢)社去社來(杜牧歸燕詩畵堂歌舞喧/喧地社去社来人不㸔長)¶
(是江樓使君伴黄/昏猶待倚欄干)玉燕(開元遺事張説母夢玉燕自東/飛投入懐中已而有孕生説果)¶
(爲/相)燕頷(呉元/濟)養子風塵際来時道路長(杜/甫)陶暄逐風鳦¶
(韓愈城/南聫句)絢練新羽翮(時哉髙飛燕絢練/新羽翮杜甫詩)呈瑞(王維賦海/燕呈瑞有)¶
(玉箧之/可依)紅縷繫足(宋李公佐燕女墳記宋末有女姚玉/京室有雙燕一爲鷙鳥所獲其一孤)¶
(不離庭戶秋風起獨啾啾翔集玉京之臂如似告别玉/京以紅縷繫足明年紅縷如舊凡六七歳玉京遇疾終)¶
(明年燕來窺室間訝其無人周回累夕姚氏族/泣語墳在南郭可徃燕遂悲鳴至墳所亦死)燕語(露/簾)¶
(鈎李賀/貴壻曲)爲歸燕詩以貽林甫(張九齡爲歸燕詩以貽林/甫其詩曰海燕何㣲𦕈乗)¶
<pb:KR3k0008_WYG_095-7a>¶
(春亦暫来豈知泥滓濺只見玉堂開棲戶時雙入/華軒日㡬回無心與物競鷹隼莫相猜林甫賢之)燕蟄¶
於井底(酉陽雜俎㦯言燕蟄於井㡳舊説燕不入室/是井虚也取桐爲男女各一投井中燕必来)聲¶
嘍嘍(韋應物衘泥聲嘍嘍尾涎涎/秋去何所歸春来復相見)地上衘泥(同上豈不/解决絶髙)¶
(飛碧雲裏何爲地上衘泥滓不見百鳥畏人林野宿翻/遭羅網俎其肉未若衘泥入華屋燕衘泥百鳥之智莫)¶
(與/齊)傳書(長安富商任宗妻郭紹蘭能詩宗賈販胡湘久/之未歸紹蘭視堂中雙燕祝之曰我聞爾海東)¶
(来必曽經湘中爲我附書任郎可乎燕即飛下止于膝/紹蘭寫詩一絶繫于燕足燕徑去宗在荆州忽有燕遶)¶
(身而飛止于肩足有小封/視之乃妻所書也遺事)金窻繡戸(玉樓瓊閤不獨栖/金窻繡戸長相見)¶
(李/白)海燕還秦宫雙飛入簾櫳(同/上)雙雙語前簷(同上胡燕/别主人雙)¶
<pb:KR3k0008_WYG_095-7b>¶
(雙語前簷三飛四回顧欲去復/相瞻豈不戀華屋終然謝珠簾)帟幕凝風燕(杜/詩)風蒲燕¶
雛老(杜牧入/汴口)檣燕語㽞人(同/上)元烏之爲物也時遊於戶¶
時親於人而不畏人而人撓之(宋子嵩/化書)¶
　　　雀(五/)¶
白黄雀(崔豹古今注/雀一名嘉賓)呈祥(周武王時有赤/雀衘書爲瑞)感孝(王祥至/孝事後)¶
(母疾思黄雀肉炙乃/有黄雀自入幕巾)知鷹鸇之逐鳥雀　鷰雀焉知鴻¶
鵠志　啁啾(見/上)誰謂雀無角何以穿我屋(詩/)衘環(後漢/楊寳)¶
(年六歳見雀瘡被螻蟻摶之寳憐之因置箱中採黄花/而食之瘡愈飛去一日化爲黄衣少年持玉環来報寳)¶
<pb:KR3k0008_WYG_095-8a>¶
(恩/)條支國獻大雀　季秋雀入大水爲蛤　公冶長(解/雀)¶
(語得/免罪)率場(啄/粟)食以數粒(栖於/一枝)螗蜋捕蟬不知黄雀在後¶
(黄雀不知彈/丸在其後也)年(漢宣帝屢有神雀之瑞/乃改年號爲神雀元年)千仞(有以随侯/珠彈千仞)¶
(雀以其所舍/重而所要輕)乳雀(黄/口)吕氏春秋(藩籬焚/雀禍至)集獄祥来(耆舊/傳魏)¶
(帝常爲太守獄上有羣雀鳴史/占之曰羣雀也我必改官果然)孔奪燕巢(白居易詩注/燕惡艾雀欲)¶
(奪其巢先衘一艾至其/窠輒避去因而有之)放生雀(唐新語成敬苛與姚崇/有親姻崇寢疾敬苛造)¶
(省懐中置生雀數頭請崇執/而後放祝云願令公速愈)食(張廵士多餓死/至羅雀以食)凍死(五/代)¶
(寇彦卿昭宗既出明年太祖以兵至河中遣彦卿奉表/廹請遷都昭宗顧瞻陵廟彷徨不忍去謂其左右爲俚)¶
<pb:KR3k0008_WYG_095-8b>¶
(語曰紇干山頭凍死雀何不/飛去住處樂相與泣下沾襟)黥其頸上爲飛雀(東漢劉/旻傳周)¶
(太祖少賤黥其頸上爲/飛雀世謂之郭雀兒)白雀(羅珦擢廬州/刺史有白雀)巢庭(張知謇/曰雀巢)¶
(其/庭)巢冡樹(張九齡母喪/白雀巢冢樹)知更雀(開元遺事裴耀卿勤於/政事夜閱案牘書决獄)¶
(訟常養一雀毎夕自更初有聲/至漏盡則急鳴裴呼爲知更雀)赤雀(則天皇后武氏臨/朝御史傅游藝請)¶
(革命改帝氏爲武又脅羣/臣固請妄言赤雀見朝堂)却火雀(杜陽編順宗即位拘/弭國貢却火雀純黒)¶
(大小似燕其聲清置於火中火自㪚去遂盛於水精籠/懸於寢殿夜則宫人持蠟炬燒之終不能損其毛羽酉)¶
(陽雜俎釋氏書言雀/却火因浴沙塵受卵)夜宿於柱(劉良注/文選)嗷嗷空城雀(嗷/嗷)¶
(空城雀身計何戚促本與鷦鷯羣不随/鳯皇族耻渉太行險羞營覆車粟李白)常恐烏鳶逐(提/携)¶
<pb:KR3k0008_WYG_095-9a>¶
(四黄口飲乳未甞足食/君糠粃餘常恐烏鳶逐)黄雀任翩翾(杜甫秋/日䕫府)黄雀飽野¶
粟(羣飛動荆榛/贈賀蘭銛)入懐(髙祖斬王威於太原有白/雀飛入髙祖之懐唐書)雀啄江¶
頭黄栁花(曲/江)啅雀爭枝墜(秋/日)啾啾䆫間雀(韓文啾啾窻/間雀不知己)¶
(㣲纎舉頭仰天鳴所願晷刻/淹不如彈射死却得親炰燖)赤雀上瑞白雀中瑞(唐六/典禮)¶
(部/注)執膠革捕黄雀黄雀從而噪之(宋子嵩/化書)事蟲粒(懸彫/籠事)¶
(蟲粒養黄雀黄/雀終不樂同上)日遊於庭(黄雀之爲物也日遊於庭日/親於人常畏人而甞撓之)¶
異雀數頭(舊唐崔信明五月五日日中生有異雀数頭/身形甚小五色備集于庭樹鳴聲清亮太史)¶
(令占之曰五月爲火火爲離離爲文彩日中文之盛也/有雀文彩而此兒必文彩聲名播天下雀形既小禄位)¶
<pb:KR3k0008_WYG_095-9b>¶
(殆不髙矣及長博聞強記/下筆成章而官果不逹)¶
　　　鵠(六/)¶
白鵠不浴而白(自然也/莊子)雞不伏卵(莊子越雞不伏鵠/卵魯雞固能矣)不¶
集汙池(列子鴻/鵠髙飛)黄鵠一逺别千里顧徘徊(選/)下雙鵠(西/都)¶
(賦/)逸雲際(文/)慕鴻鵠之髙飛(棄燕雀/之小志)鳴(文蕙帳空兮夜/鵠鳴仙人去兮)¶
獻籠(史齊王使淳于髠獻鵠於楚道飛却而掲空籠見/楚王曰齊王日使臣獻鵠過水不忍鵠渇臣飲之)¶
(而飛臣欲自刺恐人議王以令士死臣欲買代之是不信/欺王也臣欲亡痛兩主使不通故来伏過楚王善之厚)¶
(賜以倍/鵠價)羽翮已就(史戚夫人欲以己子爲太子四皓輔/太子不得動夫人泣上曰爲我楚舞)¶
<pb:KR3k0008_WYG_095-10a>¶
(吾爲君楚歌歌曰鴻鵠髙飛兮一舉千里羽翮已成就/兮横絶四海横絶四海兮無奈何雖有矰繳兮安所施)¶
(歌闋夫人欷歔流/涕竟不易太子)下太液池(漢昭帝太始元年黄鵠下建/章宫太液池中公卿上夀賜)¶
(侯王宗室/金錢有差)經祠壇(漢孝章元和二年廵守于岱宗柴望/祀畢黄鵠從南来經祠壇上来此)¶
刻(後漢馬援書戒子姪曰龍伯髙敦厚願爾曹效之/效之不得猶爲謹勑士所謂刻鵠不成尚類鶩)客¶
化(晉陶侃字士衡丁母憂有一客/来弔不哭而去化爲雙鵠冲天)思援弓(孟奕者一人/以爲鴻鵠將)¶
(至思援弓繳而/射之具博奕)集蕭池(古今注漢惠王五/年有黄鵠集蕭池)治矰繳(戰國/䇿莊)¶
(辛謂楚王曰黄鵠遊於江海不/知射者己治矰繳加於己也)丹鵠(拾遺録塗修國獻/丹鵠一雌一雄)¶
棲塚(列仙傳仙人死𦵏陵陽山下有黄/鵠棲其塚邉樹上鳴常呼子安)吞短人(神異經/鶴國男)¶
<pb:KR3k0008_WYG_095-10b>¶
(女長七寸畏海/鵠鵠遇即吞之)大(春秋繁露恩及羽蟲則飛/鳥大爲鵠出見如鳯皇翔)獻(說苑魏/文侯使)¶
(蔡澤獻鵠於齊在道失之/獻空籠齊侯曰勝得鵠)孔黄鵠(韓愈南山有髙樹行/南山有髙樹花葉一)¶
(何衰黄鵠㨿其/髙衆鳥棲其卑)遡清風凌顥氣(李華盧氏齋居記曰鴻/鵠遡清風凌顥氣翺翔)¶
(自得於𠖇/𠖇之間)金衣菊裳(李白大鵬賦豈比夫蓬萊/之黄鵠誇金衣與菊裳)寓鵠(髙/駢)¶
(爲寓鵠庭中設機關觸人則飛/動駢衣羽服乗之作仙去狀)摩蒼天(黄鵠摩蒼天/杜甫草堂)雌¶
鵠啄泥歸(雄鵠衘枝来雌鵠啄泥歸巢成不生子大義/當乖離韓文别鶴操商陵穆子娶妻不生子)¶
仰中雙鵠(五代莊宗紀李克用/善騎射能仰中雙鵠)黄鵠忍長飢兩翅乆不¶
擘(韓愈/詩)黄鵠翅垂雨(杜甫秦/州詩)鵠殻攅瓌橙(韓/文)¶
<pb:KR3k0008_WYG_095-11a>¶
　　　鸛(七/)¶
白鸛鳴于垤(垤蟻/塚詩)應雨(鸛將雨/而鳴)水鸛巢層甍(文/)喟然感¶
鸛鳥(注云/仙人)浮沉徃来(雲集/霧散)濯翮䟽風(鼓/翅)揮弄(洒/珠)名(鸛水/鳥也)¶
(一名負金一名/背竈又名旱羣)相拂暴沬孔婦歎(韓愈詩婦/歎鳴鸛)趂虵鸛(朝/野)¶
(僉載魏光乗任左拾遺題品朝士丞相姚元之/長大行急目爲趂虵鸛坐此貶新州新興尉)羣飛激¶
雲(陳藏噐本草云人探巢取鸛子六十里旱能羣飛激/雲雲㪚雨歇其巢中以泥爲池含水滿池中養魚及)¶
(虵以哺/其子)碧鸛鵲(裴寛韋詵許妻以女幃其族使觀之寛/時衣碧瘠而長既入族人皆笑呼爲碧)¶
(鸛/鵲)影抱(酉陽雜俎/言鸛影抱)鸛井(江淮謂羣鸛旋飛爲鸛井必有/風雨人探巢取其子餘見上本)¶
<pb:KR3k0008_WYG_095-11b>¶
(草雜/俎)田鸛(同土遊石角詩/時聞田鸛鳴)號鳴飛翔(栁宗元晉問鵾鸛/鶖鶬號鳴飛翔)¶
戱鳬鸛乎中庭兮(同上閔生賦戯鳬鸛乎/中庭兮蒹葭生於堂筵)¶
　　　鶬(八/)¶
白連雙(列蒲子之弋連雙/鶬於青雲之際)朝發河海(暮宿/江漢)九頭(江竒鶬/九頭)¶
孔聯拳拾穂(杜甫鵰賦爾其鶬鴰隝鶂之倫莫益於物/空生此身聨拳拾穂長大如人肉多奚有)¶
(味乃/不珍)天寒鶬鴰呼(杜/詩)雙鶬(弓彎滿月不虚發雙鶬併落/連飛&KR1076;李白行行游且獵篇)¶
引臂落鶖鶬(射飛魯縦空引臂/落鶖鶬杜甫壯遊)九頭鳥(寳厯中四門助/教史㢠常見裴)¶
(瑜所注爾雅言鶬䴢鴰/是九頭鳥也酉陽雜俎)長頸赤目(呉都賦張銑注鶖如/鷺而大長頸赤目其)¶
<pb:KR3k0008_WYG_095-12a>¶
(毛辟水毒丹陽/鄱陽皆有之)東飛駕鵝後鶖鶬(安得送我置汝/傍杜甫寓居)鬼車¶
鳥(相傳此鳥昔有十頭能収人䰟氣一首爲犬所噬秦/中天隂有時有聲如力車鳴㦯言是水雞過也白澤)¶
(圖謂之蒼鸆帝鴻書謂之逆鶬夫子子/夏所見者其異不可聞之也酉陽雜俎)¶
　　　鴇(九/)¶
白鴇羽(詩刺時也晋昭公之後大亂五/世君子下從征役不得養父母)肅肅鴇羽(集于/苞栩)¶
肅肅鴇翼(集于/苞棘)羣飛侣浴戯廣浮深(文/)連軒(翔鴇/云云)拽拽¶
(揺/揺)似鷹(無後指/文注云)孔聨拳拾穂(見鶬/門)急流鴇鷁散(杜甫/詩)獨¶
豹(鴇也遇鷙鳥能激糞衘之/糞着毛悉脫酉陽雜俎)¶
<pb:KR3k0008_WYG_095-12b>¶
　　　鳶(十/)¶
白鳶飛戾天(詩/)前有塵埃則載鳴鳶(禮/)得腐鼠(莊䲭鳶/得腐鼠)¶
(仰嚇鴛雛恐/奪之腐鼠)鳶起知風舞(文/)嚇(寒䲭嚇/雛文)茅棟嘯愁鳶(文/)¶
蹲䲭之沃(蜀都/賦)白(晉中興孝宗永/和元年白鳶見)二箭下雙鳶(後魏托/䟦翰從)¶
(太宗遊自登東北有雙鳶飛鳴於上太宗命左右射之/莫能中鳶旋飛稍髙翰因而自射之二箭下雙鳶太宗)¶
(嘉之賜御弓矢以/旌之曰射鳶都尉)紙鳶(北齊景哲從弟黄頭使于諸國/自金鳯䑓各乗紙鳶以黄頭獨)¶
(能控紫陌/乃以殺之)孔鳶肩(馬周岑文本謂所親曰周鳶肩火色/騰上恐不能久果年四十八而卒)¶
夜鳴(光啓二年正月閿鄉/湖城野雉及鳶夜鳴)騰音礪吻(劉禹錫飛鳶操騰/音礪吻相喧呼仰)¶
<pb:KR3k0008_WYG_095-13a>¶
(天大嚇/疑鵷雛)集魚上(劉蛻古漁父篇自置魚於葦間仰見鳴/鳶集其上乃冠木於噐傍以懼之明日)¶
(澤西漁者乃刻木澤畔前日置/魚者目眂而去三年不敢漁)食君糠粃餘常恐烏鳶¶
逐(李/白)䲭梟(五代李振昭宗遷洛振一至京師/朝廷必有貶降時人目振爲䲭梟)旗尾飄揚¶
勢漸髙箭頭石劃聲相似(劉禹錫/飛鳶操)墮鳴(屋東惡水溝有/䲭墮鳴悲韓愈)¶
(病/䲭)嘯羣(䲭嘯羣而礪吻/栁宗元復志賦)鴟鳥鳴黄桑(杜甫/北征)不飲井泉水¶
(䲭不飲井及泉水惟/雨中潤翮則得水飲)南征盡阽鳶(杜甫/諫懐)將亡盧攜爲之¶
䲭梟(唐史/本賛)殷潜(爲遂安令到官有梟/集於屏潜不爲懼)¶
　　　鴨(十一/)¶
<pb:KR3k0008_WYG_095-13b>¶
白感孝(瑞應顔琦事異母沒/哀思有野鴨棲其側)侣浴(文羣飛侣浴/戯廣浮深)集若霞¶
布(㪚如/雲霧)孔鬭鴨(宗室庶人祐養鬭鴨未㡬狸齚鴨四十/餘絶其頭去及敗牽連誅死者凢四十)¶
(餘/人)射鴨(五代莊宗同光二年二/月乙酉射鴨于郭泊)供鴨(百官志鉤盾/署掌供鴨)浮光¶
多美鴨(太原少尹樊千里買百/隻置後池出雲林志)自呼其名(陸龜䝉居雲/澤之南有鬭)¶
(鴨一欄有驛使過挟弹斃其尤者於是龜蒙請而駭之/曰此鴨能人語見待附進使者斃之奈何使人恐盡與)¶
(橐中金龜蒙始焚其章問/人語之由曰能自呼其名)唼唼(張籍春/水曲)花鴨無泥滓(堦/前)¶
(每緩/行杜)戀地羣鴨廻(韓愈/人日)肥大蕃息(韓文羅/池碑)不教鵝鴨惱¶
比隣(杜/甫)羽毛知獨立(黒白太分/明同上)以亂軍聲(見鵝/門)¶
<pb:KR3k0008_WYG_095-14a>¶
　　　白鷴(二/)¶
白白鷴失素(文選/雪賦)獻(西京雜記閩越獻髙帝白鷴/黒鷴各一隻帝大恱厚賜之)孔羽¶
族之幽竒(蕭頴士白鷴賦序白鷴羽族之幽奇也素質/黒章爪觜純丹體備冠距頗類夫雞翟神皃)¶
(清閒不雜/於衆禽)栖止遐深(栖止遐深與人境罕/接固莫得而馴狎也)夜棲寒月靜¶
(李白白鷴詩清影玉潭裏刷毛琪/樹間夜棲寒月静朝歩落花閒)彩之𤣥素文不綺班¶
(蕭頴/士賦)雕籠(處以雕籠致/以驛騎同上)白鷴處處聚沙堤(李白通/塘曲)白鷴¶
弄葱濛(李華寄趙/七侍御)家雞所伏(聞黄山胡公有雙白鷴盖/是家雞所伏自小馴狎了)¶
(無驚猜以其名呼之皆就掌取食然此鳥耿介尤難畜/之余平生酷好竟莫能致而胡公輟贈於我唯求一詩)¶
<pb:KR3k0008_WYG_095-14b>¶
(聞之欣然適㑹宿意因援筆/三什文不加㸃以贈之李白)結罝映深竹(妻子張白鷴/結罝映深竹)¶
(秋浦歌/同上)游必海裔栖必雲間(蕭頴/士賦)杉松可得永日而噪¶
聚(蓴荇足以竆年/而啄食同上)¶
　　　鵁鶄(十三/)¶
白虞機發留鵁鶄(呉都/賦)隨風澹淡與波搖蕩(上林/賦)翠鬛¶
紫纓(鬛首/毛也)孔遣中人捕(倪若水𤣥宗遣中人捕鵁鶄溪/鵝南方若水上言農方田婦方)¶
(蚕以此時捕奇禽怪羽爲園籞之玩自江嶺而南逹京/師水舟陸齎所伺魚蟲稲粱道路之言不以賤人貴鳥)¶
(望陛下勅/手詔褒荅)辟火災(酉陽雜俎鵁鶄舊言辟火災巢於髙/樹生子穴中㗸其母翅飛下養之)¶
<pb:KR3k0008_WYG_095-15a>¶
又厭火(同/上)似鳬(劉良注文選鵁鶄鳥/也似鳬頭上揔毛)野塘鵁鶄飛樹頭¶
(緑蒲紫菱蓋碧/流張籍春堤曲)至今絓組野人讎(自古稻粱髙鳥/畏笠澤叢書)黒襟¶
青脛丹𤓰躅(同/上)鵁鶄老濕沙(同上賀/江潭苑)鵁鶄鸂䳵滿晴沙¶
(杜/甫)御水鵁鶄滿白蘋(李賀/酬荅)浮跡(浮跡侶鷗/鶄韓愈詩)¶
　　　鷺(十四/)¶
白振鷺于飛(于彼西雍/雍澤也詩)值其鷺羽(詩陳宛邱章坎其擊/鼔宛邱之下無冬無)¶
(夏值其鷺羽詩所以/刺陳幽王游蕩無度)名(爾雅一名/舂鉏也)鵾鷺(水鷺/白鳥)浮沉往来¶
(雲集/霧㪚)篁棲　出鼔(古今樂録呉王夫差時有雙/白鷺飛出鼔中而入雲也)鼓精(見/上)¶
<pb:KR3k0008_WYG_095-15b>¶
孔射(石雄始討劉稹水次見白鷺謂衆曰/使吾射中其目當成功一發如言)鐃鐸集以翔¶
鷺(西舍利樂鐃/鐸集以翔鷺)孤飛如墜霜(李白/詩)簉羽鵷鷺(上官儀曰/御史供奉)¶
(赤墀下簉/羽鵷鷺)野鷺(杜甫詩野/鷺宿姢姢)浮湍戯渚(蕭頴士江有楓篇/有鳥有鳥粤鷗與)¶
(鷺浮湍戯渚皓/然潔素文粹)邈風標之公子(杜牧晚晴賦白鷺潜/来兮邈風標之公子)白¶
鷺轉花(影燈記正月十五夜𤣥宗於常/春殿張臨光宴白鷺轉花燈)宿鷺(鈎簾宿鷺/起杜甫水)¶
(閤朝/霽)飛去入遥碧(劉禹錫白鷺兒前山/正無雲飛去入遥碧)外㓗其色(李白/夷則)¶
(格白鷺亦白非純真/外㓗其色心匪仁)錦石照碧山兩邊白鷺絲(李白送/族弟錞)¶
雪㸃青山雲(同上白鷺閑時散飛/去又如雪㸃青山雲)宿鷺起圓沙(杜/甫)莫須¶
<pb:KR3k0008_WYG_095-16a>¶
驚白鷺(同/上)¶
　　　鶂(十五/)¶
白六鶂退飛過宋都風也(傳/)相視(莊子曰鶂相視/眸子不運而化)視而¶
生(列河澤之鳥/視而生曰鶂)浮沉往来(雲集/霧散)孔聯拳拾穂(見前/鴇門)倚風¶
遺鶂路(杜/甫)雖鶂退于宋妖不勝於徳也(李徳裕/張禹論)¶
　　　鷖(十六/)¶
白鳬鷖在沙(在涇/在渚)孔鳬鷖(韓愈南内朝歸詩云明/庭集孔鸞曷取於鳬鷖)鳬屬¶
(郭知元韻/云鷖鳬屬)晨鷖(李商隠賦/晨鷖露雞)以喻君子(唐張銑注文選思/𤣥賦感鸞鷖之特)¶
<pb:KR3k0008_WYG_095-16b>¶
(栖兮注鸞鷖皆鳥名以/喻君子時獨淑善也)水宿半鳬鷖(杜甫/水宿)散亂(鳬鷖散/亂棹謳)¶
(發漾/陂行)¶
　　　鷸(十七/)¶
白鄭子臧好聚鷸冠(左/傳)蚌鷸相持(蘓秦曰蚌與鷸相持/蚌謂鷸曰今日不出)¶
(明日不出/必是死鷸)孔孔鷸(李蔚咸通十四年春詔迎佛骨鳯翔/乃以金銀爲刹珠玉爲帳孔鷸周飾)¶
(之/)寧同蚌頑惡但與鷸相持(酉陽雜俎段/成式聫句)¶
　　　鶖(十八/)¶
白有鶖在梁(詩/)孔集禁苑(五行志開成五年六月有禿/鶖羣飛集禁苑鶖水鳥也)¶
<pb:KR3k0008_WYG_095-17a>¶
水鳥(見/上)巢寢殿隅(昭宗時有禿鶖巢寢殿/隅帝親射殺之同上)洪濤滔天風¶
抜木(杜甫行洪濤淊天風拔/木前飛禿鶖後鴻鵠)鶖入鳯池(朝野僉載魯孔/&KR0960;爲拾遺有武)¶
(力人目爲/鶖入鳯池)¶
　　　鴛鴦(十九/)¶
白鴛鴦于飛(畢之羅/之詩)戢其左翼(休/息)止則相耦(飛則/相雙)綺文¶
(文客從逺方来遺我一端綺/文綵雙鴛鴦裁爲合歡被)無匹儔(哀鳴無匹儔我願/執此鳥惜哉無輕)¶
(舟/文)清湍激長流中有雙鴛鴦　名(文注一/名匹鳥)雍雍(楚辭鴛/鴦兮雍)¶
(雍/)煥乎其有文章　䲭嚇(莊子䲭得腐/鼠而嚇鴛雛)孔風鴛(杜甫詩/風鴛藏)¶
<pb:KR3k0008_WYG_095-17b>¶
(近/渚)舉翼相蔽虧(陳子昻飛飛鴛鴦/鳥舉翼相蔽虧)文章負竒色(同/上)雄巢¶
漢宫樹雌弄秦草芳(錦水東北流波蕩雙鴛鴦雄巢漢/宫樹雌弄秦草芳寧同萬死碎綺)¶
(翼不忍雲間雙分/張李白白頭吟)緑浦上(長干行鴛/鴦緑浦上)願爲天池雙鴛鴦¶
一朝飛去青雲上(白紵/辭)交頸紫山岑(陳子昻鴛鴦篇刷/羽清江浦交頸紫)¶
(山/岑)合婚尚知時(鴛鴦不獨宿/杜甫佳人)綠潭(同上具来緑潭/裏共向白雲涯)綵鴛¶
(紫菱如錦綵鴛翔/劉禹錫採菱行)古人圖之於繡衣上(於服以其貞且/義也唐楊日華)¶
(膳夫/録)爲羽族即不棲樹林類水鳥而不在江滸(同/上)度陌¶
臨流(不自持/李義山)能使狐衛其子(尤異者養雛於土窟破/冢之間能使狐衛其子)江¶
<pb:KR3k0008_WYG_095-18a>¶
檻俯鴛鴦(杜/甫)文鴛亦西飛(韋蘓/州)¶
　　　翡翠(二十/)¶
白輝翠(瑞應援神契神靈滋/液百珍用則云云)翡翠脅而来萃(長門/賦)㦯拾¶
翠羽(洛神/賦)列巢(文翡翠列/巢以重行)儉(吳後宫却/翡翠之飾)生遐裔(孔翠生/乎遐裔)¶
(見文/選)白(山海經孟山/多白翡翠)孔江上小堂巢翡翠(杜甫/詩)翠鳥(李/徳)¶
(裕奏言𤣥宗時使者抵江南捕鵁鶄翠/鳥汴州刺史倪若水言之即見褒納)始安翠羽(韋堅/毎舟)¶
(以所産暴陳其上若/始安蕉葛蚺膽翠羽)殞于毛羽(吳筠猿賦小則/翡翠殞于毛羽)竹傾翡¶
翠低(杜甫/詩)委羽玉堂隂(陳子昻感寓詩翡翠巢南海雄/雌珠樹林投身炎洲裏委羽玉)¶
<pb:KR3k0008_WYG_095-18b>¶
(堂隂旖旎光首/飾葳蕤爛錦衾)翡翠黄金縷繡成歌舞衣(李白贈/裴司馬)近供¶
生犀翡翠稀(復恐征戎干戈/宻杜甫自平)蒲萄翡翠以納貢(李/白)珊瑚¶
翡翠此一物何疑(言異物不足貴/杜甫南郊賦)翡翠蘭苕上(同上絶/句或㸔)¶
(翡翠蘭/苕上)竹髙鳴翡翠(同/上)翡翠鳴衣桁(同/上)越裳翡翠無消¶
息(同/上)¶
　　　鷗(二十一/)¶
白狎(列海上之人有好鷗者久而狎之/其父欲令取之明日鷗知而不下)戯春岸(海/鷗)隨潮¶
(南越志漲海中/有鷗隨潮上下)孔賦(崔湜𤣥宗在東宫數至其地申欵/宻湜隂附主時人危之爲寒毛門)¶
<pb:KR3k0008_WYG_095-19a>¶
(下客獻海/鷗賦以諷)海翁無機鷗故不飛(李啇隠太倉箴云海翁/無機鷗故不飛海翁易)¶
(慮鷗乃/飛去)浮湍戯渚(蕭頴士賦/見鷺門)引吭伸翮(水禽嬉戯引吭/伸翮劉禹錫楚)¶
(望/賦)馴鷗相逐(拖綸徃復馴/鷗相逐同上)永與白鷗羣(贈王判官明朝/拂衣去永與白)¶
(鷗羣李/白古風)寄影宿沙月(李白古風揺裔雙白鷗鳥飛滄/江流寄影宿沙月㳂芳戯春洲)白¶
鷗歴亂長飛雪(堯祠/同上)鷗閑不去(白鷗閑不去常/拂酒筵飛同上)野静白¶
鷗来(杜/甫)白鷗波浩蕩(萬里誰能/馴同上)鷗泛已春聲(同/上)願狎東¶
海鷗(同/上)¶
　　　鵜鶘(二十二/)¶
<pb:KR3k0008_WYG_095-19b>¶
白魚畏(莊子魚不畏/網而畏鵜鶘)不濡其翼(詩/)濯翮(䟽/風)掬河(草木䟽/一名汙)¶
(澤一名/掬河)孔淘河(唐孔志約本草云鵜鶘一名淘河身是/水未胷有兩塊肉如拳云昔爲人竊肉)¶
(入河化爲此鳥今/猶有肉因名淘河)江中淘河嚇飛鷰(杜/甫)沐澤(顔師古云/鵜鶘即沐)¶
(澤也一名淘河腹下胡大數升嚢好羣/入澤中抒氷食魚因名禿鶖亦水鳥也)津梁暗引無用¶
鵜(元稹有/鳥章)¶
　　　鳲鳩(二十三/)¶
白居鵲巢(詩維鵲有巢維鳩居之謂君積行累功以致/爵位夫人起家而居有之其徳如鳲鳩乃可)¶
(配焉箋如鳲鳩居鵲/已成之巢故比興也)鳲鳩(詩刺不一也在位無君子用/心之不一也云去在桒云云)¶
<pb:KR3k0008_WYG_095-20a>¶
(其子七兮在梅在棘在榛箋鳲鳩食其/子旦從上而下暮從下而上平均如一)鷹化爲鳩(然後/設罻)¶
(羅/禮)紀官(左氏少皥氏以鳥紀官/鳲鳩氏爲司空平水土)均食(選子均食者/鳲鳩之仁也)鸇爲¶
布榖(列鷂之爲鸇鸇爲/布榖又爲之鴰)名(一名鴣鴝一名/布榖一名桑鳩)化(草木䟽驚/蟄後五日)¶
(鷹化/爲鳩)孔木刻以象均(牛僧孺象化篇曰學者人之心故/象性莫若心而已使性非心可象)¶
(則鳲鳩之性均而木/刻鳲鳩足以象均耶)萬年宫(五行志永徽五年七月辛/巳萬年宫有小鳥如雀生)¶
(子大如/鳭鳩)催春種(杜甫詩布/榖催春種)撥榖(李白詩曰/出撥榖明)撥榖飛鳴奈¶
妾何(格絲憶君頭緒/多李白荆州歌)春化(李善注秋興賦鷙擊之鳥通/呼曰隼一曰鷂春化爲布榖)¶
老僧食(鄧州有老僧日食一鳲鳩僧俗共非之老僧終/不避當饌之際貧士求飱分其二足而食食訖)¶
<pb:KR3k0008_WYG_095-20b>¶
(老僧盥漱雙鳩從口而出一則能行一則匍匐在地貧/士驚愕亦吐其飯其二脚亦出號曰南陽鳲鳩和尚出)¶
(雲谿/友議)鳲鳩平均歌於國風(韓/文)鳲鳩乳燕青春深(杜甫/詩)鷹¶
鸇化爲鳩(元/稹)癭頸閙鳩鴿(韓/文)¶
　　　戴勝(二十四/)¶
白降桑(禮榖雨後五/日戴勝降桑)西王母(漢武内傳西王/母戴勝勝花也)孔&KR0008;&KR1991;(唐/郭)¶
(知元韻&KR0008;&KR1991;戴勝别/名&KR0008;音笈&KR1991;彼及切)桑田緑(韋蘇州聽鶯曲戴/勝下時桑田緑)嚲翼而¶
舞(刑部侍郎李仁表寓居許州將入貢於春官時薛能/爲鎮先繕所業詩五十篇以爲贄閱之未三五首有)¶
(戴勝自簷飛入立於案上馴狎良久伸頸嚲翼而舞向/人若將語久之如是者三翌日投詩薛大加禮見南部)¶
<pb:KR3k0008_WYG_095-21a>¶
(新/書)¶
　　　鳩(二十五/)¶
白宛彼鳴鳩　居鵲巢(見上/門)食桑椹(于嗟鳩兮/無食桑椹)集白水¶
(景毅爲白水令有/異政鳩集其㕔)刻杖(老人刻杖爲鳩/形取其不咽)拂羽(季春鳴/鳩拂羽)鳲¶
鳩在桑(在/梅)獻(孔叢子曰元日有人獻於簡子簡子厚賞/之而放其鳩人問故曰正旦放鳩也人知)¶
(公放必競捕獻之/捕益多不如勿賞)放(地理志滎陽有厄井沛公避項羽/有雙鳩集井上故漢世正旦放鳩)¶
軒軒(班班/邕邕)入無忌之案(見/上)孔白鳩巢冡樹(張九齡母䘮/有白鳩巢冡)¶
(樹/)鳩集鳯池(朝野僉載曰唐王及善才行庸猥風/神鈍濁爲内史時人號爲鳩集鳯池)小人¶
<pb:KR3k0008_WYG_095-21b>¶
捕(皮日休鹿門書鵷鸞不常見君/子慕焉鷽鳩常見小人捕焉)送鳩(好事集毛傳好/食鳩人與已相)¶
(得必以鳩贈之一/日李翔送十二籃)象均(牛僧孺事/見鳲鳩門)鳩集簷下(鎮州王庭/湊始生嘗)¶
(有鳩數十隻朝集庭樹/暮集簷下出唐語林)暮求羣(鳩鳴暮求羣/韓愈新詩)首農政鳴¶
陽春(李白白鳩舞羽辭白鳩之白誰與隣霜衣雪襟誠/可珍含哺七子能平均食不咽性安馴首農政鳴)¶
(陽/春)刻玉杖(同上天子刻玉/杖鏤形賜老人)四時有人(酉陽/雜俎)㣲雨歇芳園¶
(春鳩鳴何/處韋應物)爽鳩習而揚武(文粹賈曽餞張/尚書赴朔方序)癭頸(韓愈城/南聨句)¶
(癭頸鬧/鳩鴿)¶
　　　鳬(二十六/)¶
<pb:KR3k0008_WYG_095-22a>¶
白鳬脛雖短續之則悲(莊/子)化舄(王喬爲鄴令毎朝帝怪/徃来速有司望来無車)¶
(馬唯有雙鳬飛来羅網獲/之乃是雙舄詔賜郎官)雙鳬俱北飛(李陵/詩)汎汎若水¶
中鳬兮與波上下(楚/辭)鳬鷖在涇(在沙/在渚)弋(將翺將翔弋/鳬與鴈詩)孔¶
養鳬鴈(玉/續)育鳬(文粹韋瓘大農陂/記育鳬鴈之羣)鳬鶴朋㳺(李直方白/蘋亭記鳬)¶
(鶴朋/遊)錦繡爲鳬(開元遺事奉御湯中有瑶文宻石中央/有玉蓮湯泉湧以成池入有縫錦繡爲)¶
(鳬鴈於水中帝與貴妃旋/鈒鏤小舟戯翫於其間)仰中雙鳬(李克用/見鵠門)化爲白鳬¶
似老翁(杜甫白鳬行君不見黄鵠髙於五尺童化爲白/鳬似老翁故種遺穗已蕩盡天寒歳暮波濤中)¶
王鳬(王鳬聊暫/出杜甫詩)蒙稻粱之恵(房𤣥齡諫征伐表鳬/鶴蒙稻粱之恵舊史)人逺¶
<pb:KR3k0008_WYG_095-22b>¶
鳬鴨亂(杜/甫)金鳬(影燈記正月十五夜𤣥宗於/長春殿張臨光宴金鳬燈)決若驚鳬¶
翔(韓愈此日足可惜平明/脫身去決若驚鳬翔)江心啒啒鳬雛鳴(春江無雲/水平滿江)¶
(心啒啒鳬雛鳴/張藉春江曲)水暗人語驚栖鳬(寒塘沉況栁葉踈水/暗人語驚栖鳬寒塘)¶
(曲/)雪羽(飢鳬曬雪羽/杜牧弄水亭)鳬浴(張汪汪同上/遊石盎詩)類暴雨而至(予/視)¶
(穫于甫里夜不能寐往往聲類暴雨而至至明訊其甿/曰鳬鷖也其曺蔽天而下盖田所當之而穗必竭笠澤)¶
(書/)¶
　　　鵝(二十七/)¶
白書換鵝(右軍王羲之甞見山隂道士有羣鵝求/之乃邀右軍書黄庭經以換遂書之)鶃鶃¶
<pb:KR3k0008_WYG_095-23a>¶
(孟子陳仲子居於陵歸省母有饋其兄生鵝已頻蹙曰/惡用是鶃鶃者爲哉他日母殺鵝食之其兄曰鶃鶃之)¶
(肉而吐/之也)食(晉符朗食鵝/知黑白之處)觀(王羲之性好鵝㑹稽有一孤/居姥養一鵝善鳴求市未得)¶
(遂攜親友命駕就觀之母聞王右軍/至乃烹鵝以待之羲之歎息彌日)緑眼(黄/啄)駕鵝　飛¶
去(傅承爲江夏守有鵝一隻飛/去三年後更三十餘頭而来)霜毛(玉/羽)孔鬭鵝(田令孜/僖宗即)¶
(位擢令孜在神䇿軍中尉帝冲騃喜鬭鵝走馬數/幸六王宅興慶池與諸王鬭鵝一鵝至五十萬錢)飛止¶
必雙徒侣畢會(南蠻西舍利凢曲名十有二十/曰野鵝謂飛止必雙徒侣畢㑹)冶黄金¶
爲鵝(吐蕃傳帝伐遼還使禄東賛上書曰髙麗恃逺弗/率於禮天子自將度遼隳城䧟陣指日凱旋雖鴈)¶
(飛于天無是之速夫鵝猶鴈也臣請冶/黄金爲鵝以獻其髙九尺中實酒三斛)擊鵝鶩(李愬入/蔡州夜)¶
<pb:KR3k0008_WYG_095-23b>¶
(半至懸瓠城雪甚城傍皆/鵝鶩池愬令擊以亂軍聲)毛羽清潔(中和四年臨淮漣/水民家鷹化爲鵝)¶
(而弗能游鷹以鷙而擊武臣象也鵝雖毛羽/清潔而飛不能逺魚搏擊之用充庖厨而已)警鬼(酉陽/雜俎)¶
(衛公言/鵝警鬼)衆中有鈴聲(濟南有鵝浦有漁人居水側常聽/鵝聲衆中有鈴聲甚清亮候之見)¶
(一鵝咽頸極長羅得之項上有銅鈴云/以銀鏁隠起元鼎元年字酉陽雜俎)養白鵝(李羣玉/善草書)¶
(性喜養白鵝及授校書郎東歸盧/肇送詩云工書定得鵝南部新書)黄庭換白鵝(李白送/賓客山)¶
(隂道士如相見應/寫黄庭換白鵝)山隂遇羽客要此好鵝賓(王右軍/同上)木¶
鵝(荔非元禮李光弼守河陽周摯攻北/城以車千乗載木鵝撞車麾兵填塹)引頸嗔船過(杜/甫)¶
(舟前小鵝兒引頸嗔/船過無行亂眼多云)眠沙泛浦白於雲(得房公鵝房相/西亭鵝一羣眠)¶
<pb:KR3k0008_WYG_095-24a>¶
(沙泛浦/白於雲)書生入籠中(酉陽雜俎許彦相綏安山行遇一/書生卧路側云足痛求寄鵝籠中)¶
(彦戱言許之書生便入籠中籠亦不廣書生與雙/鵝並坐負之不覺重至其一樹下書生乃出籠去)好鵝¶
尋道士(李白/詩)¶
　　　蟬(二十八/)¶
白綏入趙冠(翼爲/魏鬢)寒蟬鳴(孟/秋)鳴蜩(仲夏蜩始鳴詩宛彼/栁斯鳴蜩嘒嘒五月)¶
(鳴蜩/豳風)如蜩如螳(詩/)飲露(車服注凡侍臣加蟬冠/取其清髙飲露不食也)有綏(郕/人)¶
(有兄弟死而不爲衰聞子臯將爲郕宰遂爲/衰郕人曰蠶則績蟹有筐范則冠蟬有綏)螗蜋(吳王/伐荆)¶
(少孺子諫曰園中有榆榆上有/蟬居髙而飲露不知螳蜋在後)殺聲(蔡邕鄰人召邕食/聞主人彈琴時有)¶
<pb:KR3k0008_WYG_095-24b>¶
(殺聲而反主人曰彈琴時有螗蜋/捕蟬吾意唯恐失蟬故情見乎聲)齊女(董仲舒答問者/曰齊王之后怨)¶
(王而死尸化爲蟬登/樹而鳴故蟬名齊女)吸風(翳/葉)蟬噪林逾静　蟬蛻　夜¶
蟬當夏急(詩/)蕭瑟含風蟬　蛻殻連拳抱緑葉而猶在¶
(新聲響喨噪/清風而不歸)孔含風飲露(宋華蟬/鳴篇)嘒嘒其長永託于風¶
(同/上)逺近凉颸赴髙栁(同/上)夕吟(歳之秋深/蟬其夕吟)夕響依山郭餘¶
悲散秋嶺(韋應物/蟬詩)風蟬(碎錦纈/韓愈詩)蟬嘯珍木(李白/序)朽木所¶
化(酉陽雜俎曰蟬木蛻時名復育相傳蛣蜣所化韋翾/莊在杜曲常冬中掘樹根見復育附於朽處怪之村)¶
(人言蟬固朽木所化也翾因/剖一視之腹中猶實朽木)庇影容跡(宋華蟬鳴篇于/彼踈桐庇影容)¶
<pb:KR3k0008_WYG_095-25a>¶
(跡又于林之/表含風飲露)清如清唳蟬(李白寄/太宣城)龍腦蟬(交趾貢龍腦/有蟬蚕之狀)¶
(帝以賜妃出/楊妃外傳)第一聲(蟬聞第一/聲杜牧詩)亂響(亂響生風前/唐太宗蟬詩)碧樹¶
秋(寒蟬碧樹秋杜/甫晚秋長沙)笳簫(笳簫急暮蟬同/上送韋大夫)蟬煩鳴轉渴(韓/愈)¶
(詩/)𤣥蟬無停號(杜甫立/秋後題)寒蟬聒梧桐日夕長悲鳴(李白/感秋)¶
(情/詩)秋蟬號階軒(同上古風秋蟬號/階軒感物憂不歇)抱葉寒蟬静(杜甫/詩)¶
　　　螢(二十九/)¶
白腐草化爲螢(季夏大/暑之日)螢光増曜於日月(鍾㑹/論曰)熠燿宵¶
行(螢火/也)晝伏夜動　照書(車允字武子家貧無燈火以/絹囊盛螢火以照書夜讀)¶
<pb:KR3k0008_WYG_095-25b>¶
螢署光照而螢飛(同上/照書)螢戴火而寒　宵燭　丹鳥夜¶
照(的的/熠熠)即炤(爾雅螢/火即炤)孔馳輝(韓愈會合聯句/云馳輝燭浮螢)草腐而螢¶
飛(栁宗元天說草腐而螢飛/是豈不以壊而後出耶)螢鑒縁帷徹(杜甫/詩)孤螢出¶
荒池(司空圖與李生論詩書得/於寂寥則有孤螢出荒池)陳根腐葉(漢陵秦苑遥/蒼蒼陳根腐)¶
(葉秋螢光劉/禹錫秋螢引)紛綸輝映(紛綸輝映平明㓕金/爐星噴燈花發同上)髙麗罘罳¶
(髙麗罘罳/過珠網)斜歴琁題(斜歴琁題/舞羅幌)拂席(韋應物螢/光拂席流)未足臨¶
書卷(時能㸃客/衣杜甫)隨風隔幔小(帯雨傍林/㣲同上)度閣(流螢度髙/閣韋應物)¶
金屋無人螢火流(李白長/門怨)入簾(劉禹錫銅雀人歸自入/簾長門悵望来照淚)¶
<pb:KR3k0008_WYG_095-26a>¶
綴深壁(元稹螢火/綴深壁)䆫螢(韓愈詩安/居守䆫螢)螢星錦城使(李/賀)度月¶
影纔斂繞竹光復流(韋應/物)一别五秋螢(杜/甫)日暮拾流螢¶
(酬薛/文)空餘泣聚螢(贈張/翰林)案頭乾死讀書螢(題鄭/著作)¶
　　　蠅(三十/)¶
白青蠅刺䜛也(詩云營營青蠅止于樊/愷悌君子無信䜛言)傳赦(符堅將赦/屏人作赦)¶
(文有大蠅赤頭聲甚厲入室驅之復来俄而人皆知有/赦書於是詰其所得皆云有青衣童子呼於街中堅曰)¶
(是前青/蠅也)吊客(吴志虞詡仲翔忤孫權徙/交州曰死以青蠅爲吊客)止筆(王思性急/方書有蠅)¶
(飛在筆端去復来思/怒乃投筆㧞劒逐之)畫(曹不興畫屏風誤筆㸃汚/似蠅孫權謂是真蠅彈之)止樊¶
<pb:KR3k0008_WYG_095-26b>¶
止棘(青/蠅)附驥(後漢青蠅之飛不過十/歩若附驥尾日馳千里)孔驥尾受蠅(回鶻/帝平)¶
(諸姓有来朝者帝勞曰我在天下四夷有不安/安之不樂樂之如驥尾受蒼蠅可使日千里也)食苽蠅¶
集其上(武儒衡時元稹倚宦官知制誥儒衡厭鄙之㑹/食𤓰蠅集其上儒衡揮以扇曰適從何處来遽)¶
(集於此一/坐皆失色)鷹頭之蠅(魏元忠表楚客以書規之曰閻竪/者給宫掖掃除事乃委之以事投)¶
(之以權故竪刁亂齊伊戻敗宋君側之人/衆所思懼所謂鷹頭之蠅廟垣之鼠者也)藥化(鄭注敗/禇中藥)¶
(化爲蠅數/萬飛去)蠅翔(司空圖注愍征賦後日月沒於/晷刻晷刻之間蠅翔而螢腐耳)被凍蠅¶
(朝野僉載王方慶體質鄙陋言辭/魯鈍張元一曰王十月被凍蠅)㸃白(韓瑗禇遂良貶/瑗曰遂良社稷)¶
(臣蒼蠅㸃白/傳致有罪)蠅營(南蠻傳懿宗馳遣太僕卿支詳爲和/蠻使蠻本無謀不能乗機㑹鼔行但)¶
<pb:KR3k0008_WYG_095-27a>¶
(蚍結/蠅營)青蠅賀(青陽記術士相郭代公若青蠅拜賀方能/及第公疑之及登科訖歸坐家庭有蠅作)¶
(人行立約數萬折/躬者三良乆乃去)蠅飛蔽天(酉陽雜俎大和七年忽有/蠅蔽天如蝗止三日河陽)¶
(界經旬/方散)獵蠅記室(金溪記盧記室多作脯對夏則委人/於十歩内扇上塗餳以撲蠅脯以青)¶
(紗障隔塵土時人/呼爲獵蠅記室)觸睫隠字(長安秋多蠅成式日讀百/家五卷頗爲所擾觸睫隠)¶
(字/)其類有蒼者聲雄壯(負金者聲清聒其聲在翼身青/者能敗物巨者首如火出酉陽)¶
(雜/俎)翼甚似蜩冠甚似蜂(叚成式讀書有蠅隠字偶拂殺/一取視之翼甚似蜩冠甚似蜂)¶
(惟察於腐/嗜於酒肉)¶
　　　蝶(三十一/)¶
<pb:KR3k0008_WYG_095-27b>¶
白木蠧生蟲(羽化/爲蝶)入莊周之夢(莊周夢爲蝴蝶栩栩然/飛不知周夢爲蝶蝶夢)¶
(爲周/也)蛺蝶(粉蝶/舞蝶)孔弄芳(韓愈詩揚/揚弄芳蝶)橘之蠧蛻爲蝴蝶(陸/龜)¶
(蒙蠧化橘之蠧大如小指一日視之/弗食弗動明日復徃則蛻爲蝴蝶矣)倚薄風露攀縁草¶
樹(同/上)聳空翅輕(聳空翅輕/瞥然而去)翩旋軒虛颺曵紛拂(或隠蕙/隙或㽞)¶
(篁/端)蝶幸(王仁裕天寳遺事明皇春時使/妃嬪挿花親放蝶随其止幸之)紙剪蛺蝶(桂苑/叢談)¶
(進士張辭有道術或人召飲意合即索紙剪蛺蝶三二/十枚以氣吹之成列而飛累刻以指収之俄皆在手中)¶
(人求之/即不許)南園緑草飛蝴蝶(李白/思邊)撲蝶圖(藝文志周昉/撲蝶圖一巻)縈¶
叢(韋應物詩縈/叢蝶尚亂)黄白蛺蝶(杜陽編穆宗殿前千葉牡丹/始開自是宫禁中常夜有黄)¶
<pb:KR3k0008_WYG_095-28a>¶
(白蛺蝶萬數飛集于花間輝光照耀逹旦方去官人竟/以羅巾撲之無有獲者上令張宻網於空中遂得數百)¶
(於殿内遟明視之則皆金玉也其狀工巧無以爲比而/内人多用絳縷絆其脚以爲首飾夜則光起粧奩中其)¶
(後開寳厨中/覩金屑錢)異蝶(雜俎衛公盡得峡中異蝶翅闊四/寸餘深褐色毎翅上有二金眼)江¶
夏班(劉魯封云見滕王蝶圖有名江夏班/大海眼小海眼村裏来菜花子同上)百合花(白蛱/蝶尺)¶
(蠖蠒所化也工部貟外郎張周封言百合/花令之泥其隟經宿化爲大蛱蝶同上)若棲芳草裏¶
(南唐野史王著及第後欲訪張嘏因出通衢忽相遇遂/邀叙話云公蝴蝶詩最嘉今夜若棲芳草裏爲傳消息)¶
(到王孫嘏無言忽不見/驚問鄉人云已卒矣)¶
　　　雜蟲鳥(三十二/)¶
<pb:KR3k0008_WYG_095-28b>¶
白鳶飛戾天(匪鶉/匪鳶)紙鳶有鶖在梁(禿鶖/也)墓門有鴞(有鴞/萃止)¶
(䳡似/鴞也)恠鳥(晋書翺翔湘/川有似恠鳥)肅肅鴇羽集于苞栩　鴛鴦在¶
梁(戢其/左翼)七月鳴鵙　鸛鳴于垤戴勝降于桑　鷦鷯(巧/婦)¶
(鳥/也)六鶂退飛過宋都　燒鴧鳥(石崇爲荆州刺史得鴧/鳥雛與將軍王愷時制)¶
(鴧鳥不得過江爲司𨽻𫝊祗/所劾詔原罪燒鴧鳥於都街)孔鷲鳥(西域波斯有/鷲鳥能噉羊)有毒¶
輙鳴(拂菻王坐金蘤榻側有鳥/如鵝緑毛上食有毒輒鳴)類槖駞翅而行(吐火羅/永徽元)¶
(年獻大鳥髙七尺色黒足類槖駞翅/而行日三百里能噉鐡俗謂駞鳥)佳鷂(劉齊賢出爲/晋州司馬帝)¶
(以其方直尊憚之時將軍史興宗從獵苑中言晉州出/佳鷂可捕取帝曰齊賢豈捕鷂人邪卿安得以此待之)¶
<pb:KR3k0008_WYG_095-29a>¶
夕蔓起寒螿之愁(劉禹錫秋聲賦夕/蔓起寒螿之愁)鶺鴒殿庭樹(唐讓/皇帝)¶
(憲傳時有鶺鴒千數集麟徳殿庭樹翔棲浹日左清道/率府長史魏光乗作頌以爲天子友悌之祥帝喜亦爲)¶
(作/頌)傳信鳥(杜陽編處士元藏機有二鳥大小類黄鸝毎/翔翥空中藏機呼之即至㦯令衘珠㦯令授)¶
(人語謂之傳信/鳥本出滄州)鑄黄金爲蝸(酉陽雜俎上爲兾王時寢/齋壁上蝸跡成天字上懼)¶
(遽掃之經數日如初及即位雕玉/鑄黄金爲蝸形分置於道釋像前)野鳥入室(東漢劉贇/鎮彭城之)¶
(二年有鳥集蘓碧堂庭樹上黄質朱喙金目青翼紺趾/𤣥尾頗類於鳯賔佐或嘆曰野鳥入室主人将去矣乃)¶
(馮道至出/九國志)飛奴(張九齡年少時養羣鴿毎與親知書繫/鴿足上依所教飛往投之目之爲飛奴)¶
(出遺/事)蛙大如鼎(神龍中渭水有蝦蟆大如鼎/里人聚觀數日而失五行志)落日梟呼¶
<pb:KR3k0008_WYG_095-29b>¶
(杜甫朝太清賦愁/隂鬼嘯落日梟呼)¶
　　　獸(三十三/)¶
白珍禽竒獸不鬻於市(禮/)蹠實(獸蹠實/而走)百獸率舞　不¶
狘不獝(或寢/或訛)鋸牙(鉤/𤓰)野心(狼/子)毛物(周/禮)咸若(鳥獸魚鼈/莫不咸若)獸¶
有茂草(人有寢廟各有攸處徳用不擾在帝夷/羿冐于原獸忘其國恤而思其麀牡)原獸(見/上)¶
毛羣　軒軒(陶融妻陳氏筝賦/獸軒軒而率舞)駓騃(西京賦羣獸駓/騃行走貌也)猛¶
毅　䯱髵(奮鬛/皃)隅目髙睚(髙睚/有角)枕藉(死/多)毛聚　猛氣¶
陸梁　哮噉　值鋒　羣居　宂託　張牙　觸突¶
<pb:KR3k0008_WYG_095-30a>¶
羣分　碣磍(狂/皃)走曠　宂宅　奮髦孔深居簡出(韓愈/送文)¶
(暢序獸深居而簡出/懼物之爲己害也)野獸觸寢門(南唐劉鋹四年野獸/觸寢門樊胡子皆以)¶
(爲符瑞諷羣/臣入賀之)竒獸(則天武后武氏臨朝拜洛/受圖大陳珍禽竒獸貢物)石鑱恠獸¶
(延載二年作天樞/石鑱怪獸環之)豺虎雖伏弗曰仁獸(吕向/上言)可擾於人¶
(蜀悼王愔傳帝頻教不/悛怒曰獸可擾於人)獸有二千四百種(酉陽/雜俎)獸竄山¶
伏(吐蕃傳閻立本曰臣恐師/到獸竄山伏捕討無所得)獸遊(劉晏移書宰相居無/尺椽㸑無盛煙獸遊)¶
(鬼/哭)逸獸(張說䟽逸獸/驚犯左右)原獸(長孫敞隋煬帝爲晉王敞以/庫直從攻驪山王凌危逐鹿)¶
(諫曰大王冐垂/堂淫原獸可乎)獸在豐草(白居易續虞人箴鳥/生深林獸在豐草)¶
<pb:KR3k0008_WYG_095-30b>¶
　　　龍(三十四/)¶
白鱗蟲之長　水物(𫝊龍/水物)莫智(無/求)有悔(亢/龍)四靈(麟鳯/龜龍)雲¶
從(龍/)泥蟠(泉/躍)鱗物(周/禮)龍師(𫝊郯子曰昔太皥氏以龍紀/故爲龍師而龍名注太皥伏)¶
(羲氏有龍瑞故/以龍紀事爲官)負圖(龍馬負/圖出河)薦圖(虞舜幸洛有黄龍/出薦圖鱗甲成字)鬭¶
禜　無求(傳曰鄭大水龍鬭於時門之外洧泉國人請/爲禜焉子産曰龍不我覿焉攘之彼其室也)¶
(吾無求於龍龍/無求於我也)龍戰于野其血𤣥黄(易/)豢龍　濳醢¶
龍見絳郊(魏獻子問蔡墨曰吾閲蟲莫智於龍以其不/生得謂之智信乎對曰人實不智非龍實智)¶
(古有豢龍氏昔有董父實甚好龍求嗜慾以飲食之龍/多歸之舜賜之姓曰董氏而豢龍故舜有畜龍及夏孔)¶
<pb:KR3k0008_WYG_095-31a>¶
(甲擾於有帝帝賜之乗龍河漢各二有雄雌陶唐氏後/曰劉累學擾龍於秦以事孔甲夏后氏曰御龍龍一雌)¶
(死潜醢以食夏后夏后饗之龍水/物也今水官棄矣故龍不生得)潜龍勿用　見龍在¶
田　㦯躍在淵　飛龍在天　亢龍有悔　見羣龍無¶
首吉　爲畜(龍以爲畜故/魚鮪不淰)魚化(大鯉魚登龍門化爲龍/不登者㸃額暴腮矣)¶
蛇化(史蛇化爲龍/不改其文)竹化(費長房投竹於/葛陂乃化爲龍)蜿蜿(矯/矯)白龍(吕/氏)¶
(春秋白龍化爲魚/豫且射中左目)劒化(雷氏子佩豊城劒過延/平津劒躍入津化爲龍)畫(莊子/葉公)¶
(子髙好龍室屋皆畫龍於是天龍聞而下来窺頭於牗/拖尾於屋葉公見之棄而逺去失其魂魄葉公非好龍)¶
(者好似/龍也)騤騤(荀鳴鶴謂陸士龍曰本爲/雲龍騤騤乃是山鹿野麋)屠(莊子朱漫汗/學屠龍於支)¶
<pb:KR3k0008_WYG_095-31b>¶
(離益殚千金之/産藝成而無用)睡(河上翁子得千金之珠其父曰此珠/是驪龍頷下汝得之必遭睡也若龍)¶
(覺汝當/爲韲粉)深山大澤實生龍蛇(傳/)年號(漢有龍瑞故/改年爲黄龍)蛟龍¶
得水而神可立(管子/云云)瑞(神龍負圖出河伏羲/受之以其文畫八卦)臥(諸葛亮/隠居人)¶
(謂蜀先主曰諸/葛孔明臥龍也)伐蛟(月令/季秋)見(漢恵時二龍見/蘭陵人家井中)矯首(龍/狀)宫¶
沼(龜龍在宫沼則是/無故順之實也)梭化(陶侃少時漁於雷澤得一織/梭挂於壁後雷電化爲龍而)¶
(飛/去)蟄(龍蛇之蟄/以存身也)非池中物(吴志龍非池中/物雨必飛去)能幽能明(說/文)¶
(甲龍鱗蟲之長能幽能明能大能小/能長能短春分而登天秋分而入池)有鱗(廣雅曰有鱗/曰蛟龍有翼)¶
(曰應龍有角曰虬龍無角/曰螭龍未升天曰蟠龍)舉而雲興(元命苞曰龍之言/萌也隂中之陽舉)¶
<pb:KR3k0008_WYG_095-32a>¶
(而雲/興)龍池(括地志曰龍池之山四方髙中有池方七百/里羣龍居之多五花樹羣龍食之去㑹稽四)¶
(萬五/千里)雄鳴上風(淮南子曰夫蛟龍伏潜於川而卵剖於/陵雄鳴上風雌鳴下風而化者形精之)¶
(至而能也人不見龍之飛/舉而能髙者雨奉足也)蛇蠋化(抱朴子曰有自然之/龍有蛇蠋化成之龍)¶
(蠋音蜀又曰山中/辰日稱師者龍也)衘燭捧鑪(王逸注曰大荒北隅有山/不合因名不周故神龍衘)¶
(燭照之吳越春秋曰歐冶子作劒赤墐山破而出錫若/邪之溪涸而出錮雷公擊橐蛟龍捧鑪天帝太一下觀)¶
(之/)五彩九色(河圖曰舜以太尉即位三臨河觀黄龍五/彩負圗出置舜前漢武内傳曰王母乗紫)¶
(雲之輦又駕/九色班龍)三友　兩壻(魏志華歆邴原管寕爲友號/爲一龍歆爲龍頭原爲腹寧)¶
(爲尾權宜覽曰黄憲爲司徒與李元禮俱娶太尉/桓温女人謂桓叔元兩女俱乗龍言壻如龍也)量江¶
<pb:KR3k0008_WYG_095-32b>¶
海(宋玉對楚王問曰夫鳥有鳯而魚有龍龍朝發崑崙/之墟暴鰭於碣石暮宿孟渚夫尺澤之鰌豈能與之)¶
(量江海之大哉注云/衆鱗之中龍爲徳)鮓(晉張華食/鮓知龍肉)登龍門(李膺/之門)騰雲乗¶
水之蟲　乾之象(見/上)見龍(出潜/離隠)御天(時乗六龍/以御天也)吉之先¶
兆　化(褒國之神化爲二龍/夏后藏漦具變化門)乗而仙(列仙騎龍鳴者演/亭人池中得龍子)¶
(如守宫十餘頭養之長大稍有/去者一旦水壊廬而騎龍仙去)又(馬師黄帝馬醫又治/龍病後龍負而去)¶
又(陶安公冶師也有朱雀止冶上云云七月七/日果有赤龍迎之又呼子先騎馬後化爲龍)又(陽陵/子明)¶
(釣得白龍放去/後迎之具仙門)畏練葉(齊諧記蛟龍畏/練葉具端午門)爲旱(河圖應龍/處南極殺)¶
(蚩尤夸父不得復上/應龍狀乃大得雨)雕龍(言雕鏤/如龍文)棹龍舟而容與(思𤣥/賦)¶
<pb:KR3k0008_WYG_095-33a>¶
鳴(龍鳴水中不見乃截/竹吹之聲相似也)樓(龍/樓)二龍戱武功縣(唐太宗/生之瑞)孔¶
祠龍(王與請即義扶谷故湫祠龍置房宇梁鎮上疏切/諫以爲湫者龍所託耳今湫竭已久龍安所存不)¶
(宜崇去龍之宂/破生人之産)魚服(韓朝宗曰白龍魚服/深可畏也見太子門)龍紀火官黄¶
帝廢之(𫝊奕/上言)臨平龍出(禇無量家瀕臨平湖有龍出人/皆走觀無量尚㓜讀書若不聞)¶
可擾以馴(杜正倫太宗甞召謂曰我聞神龍可擾以馴/然頷有逆鱗嬰者死人君亦有之鄉屬遂犯)¶
(吾鱗補闕失朕/其慮危亡哉)錢龍(酉陽雜俎馬侍中既立勲業自矜/伐常有陶侃之志故呼田恱爲錢)¶
(龍至今爲/義士非之)獨眼(李克用有武勇才一目㣲𦕈軍中/號爲獨眼龍其威名盖於代北)不睡¶
龍(九國志吳越錢鏐少在軍中未甞寢末年少倦乃刻/木爲枕以自警或命諸孫諷詩以逹旦晋天福中契)¶
<pb:KR3k0008_WYG_095-33b>¶
(丹使至朝廷以近侍李泳爲監伴使羌有判官者幽薊/人謂泳曰呉越常不睡乎泳詰其故對曰甞聞五䑓山)¶
(王子大師言浙中不睡龍今已歸/矣訪所聞乃長興壬辰之後也)火龍(𤨏言李茂貞入/闗焚燒京城昭)¶
(宗宴茂貞/於火龍宫)白龍見(白龍見三清殿改元曰白龍又/更名龑以應龍見之祥南漢)謫龍¶
說(扶風馬孺子言在澤州與羣兒戯郊亭有竒女墜地/有光曄然被緅裘白丈之衣首歩揺之冠貴游少年)¶
(駭且恱之稍狎焉竒女頩爾怒曰不可吾故居鈞天帝/宫帝以吾心侈大怒而謫来七日當復今吾雖辱塵土)¶
(中非若儷也吾復且害若衆怒而退遂入居佛寺講室/焉及期而進取杯水飲之嘘成雲氣五色翛翛也因取)¶
(表反之化爲白龍徘/徊登天栁宗元文)起龍祈雨(臨安大旱宰君命道士/東方氏起龍祈雨對曰)¶
(茒山前池中有之然不可起起必大異遂止明年宰君/復召至將臨池遽指王所居曰此龍生彼家矣時王已)¶
<pb:KR3k0008_WYG_095-34a>¶
(誕數日出/吳越備史)二龍負舟下(王之廵句章廵行次餘姚文亭/鎮舟湊巨石不能進既而大雨)¶
(震電有二龍負舟之下鎮遏使翁元/軻曵舟而進龍自舟首升焉同上)夢化赤龍(呉程始/勤學文)¶
(穆王時西府院官滕雋甞夢程化爲赤龍望南方而去/雋因語其夢於人曰吳氏子非我所測也及爲福州始)¶
(驗其兆/同上)夢黄龍繞殿柱(江南李景昇之長子也昇在愛/其第三子逹故未定儲貳甞晝)¶
(寢夢黄龍繞寢殿之柱既寤使人視之/乃見景抱其殿楹而立意遂定同上)華山紅葉(有史/生遊)¶
(華山時署環憇一小溪忽有一葉大如掌紅殷可愛隨/流而下史獨接得寘懐中食坐頃覺懐中冷重潜起觀)¶
(之其葉上鱗起粟粟而動始驚懼弃林中遽白衆人曰/此必龍也可速去須臾林中白烟生彌布一谷史下山)¶
(未半風雷大/至酉陽雜俎)儋耳龍(明皇幸蜀徳宗時年十五從行有/父老言於衆曰太孫乃儋耳龍何)¶
<pb:KR3k0008_WYG_095-34b>¶
(懼賊哉出鄴/侯家傳云)龍户(長安有龍戸見水色則知有龍或/引出但如鰍魚而已南部新書)炎¶
沙之罰(開元中葉天師講經于明州奉化縣忽一老父/来禮自云守藏龍守比千歳方免今爲蕃僧㕨)¶
(水欲殺天師以/符救之幽怪録)龍宫藥方(孫思邈甞救一青蛇龍子也/後爲龍王召至水府得龍宫)¶
(藥方三千道作千金方三千/巻内秘隠方一續神仙傳)資州龍(韋太尉末年資州/一龍長丈餘韋以)¶
(木匣貯之蟠屈于内時屬中元置于大慈殿上/百姓縱觀三日爲煙所燻而死出戎幕閒談)冠角被¶
龍(吾之形冠角被龍吾之徳泉潜而天飛吾之靈嘘雲/而乗風賦吾之職抑驕而澤枯今爾茍容於蹄涔之)¶
(間惟沙泥之是居惟蛭螾/之與徒笠澤叢書招野龍)畏蠟愛竹(龍之性麄猛而畏/蠟愛竹及空青而)¶
(嗜燒燕肉食燕肉人/不可渡海南部新書)凌波曲(帝在東都一女子髙髻廣/裳拜而言曰妾凌波池中)¶
<pb:KR3k0008_WYG_095-35a>¶
(久護宫苑陛下知音乞賜一曲帝覺/爲作凌波曲奏元池上神出於波間)龍巢翻(夷陵江或/浮大木蔽)¶
(塞水面上人/謂之龍巢翻)燒睡龍(江南㳂江多蘆荻冬月縦/火焚之多燒起睡龍𤨏言)盛均真¶
龍對(彼其真龍者道能神化其流多𣲖或蟠于天或巢/于田或翼于人或爲馬或爲劒有侔於此靡徒不)¶
(居其在天也樞紐隂陽不蹉厥常其在田也贍腴疆土/庶彚蕃廡其在人也珠媚心瀾呀成智門其爲馬也市)¶
(體柔油徧崇九州其爲劒也鬼涙滛秋江萬尋至如挟/雲則十雨時濡衘照則三光逓舒是羣龍也緜今古而)¶
(不僵渥生人以無倦聖賢在上將利益於物天下無道/必亢悔於時豈獨矯矯欄端露威於葉公而誇𤓰喙哉)¶
龍湫(蜀城南有龍湫常損人當韋令時前後運石填之/頃之石復失焉後命道士投簡於内填之方滿出)¶
(戎幕/閑談)青龍鬭(酉陽雜俎桐城縣百姓胡舉家有青龍鬭/死於樹中鱗鬛皆似魚唯有髯長二尺雙)¶
<pb:KR3k0008_WYG_095-35b>¶
(角各長/二尺餘)龍髯拂(元載有紫髯龍拂色如爛椹可長三尺/削水晶以爲柄刻紅玉以爲環紐或風)¶
(雨寘臨流沾濕則光彩動揺奮然如怒夜則蚊蚋不敢/進拂之爲聲而雞犬牛馬無不驚逸若垂之於池澤則)¶
(鱗甲之屬皆伏而至収於室中即/成瀑布未甞輒㫁上知其異進焉)蛟龍之騰於天淵也¶
彌六合澤萬物而蝦與蛭不離尺水(栁宗元/荅問)白龍改常¶
服偶被豫且制(李白枯魚過河泣白龍改常服偶被/豫且制誰使爾爲魚徒勞訴天帝)龍¶
恠潜溟波(李白寄/裴隠)毒龍蛻骨轟雷鼓(元稹送/崔侍郎)其潜也淵¶
其飛也天(五行志建中四年九月戊寅有龍見于汝州/城壕龍大人象其潜也淵其飛也天城壕失)¶
(其所/也)資州得龍文餘(貞元末資州得/龍文餘見前)龍與牛鬭(大和三/年成都)¶
<pb:KR3k0008_WYG_095-36a>¶
(門外有龍與/牛鬭同上)開元間景州水中見一龍三頭(時虜中大/水後六月)¶
(有風自龍見處西南來飛/屋㧞木者半晝暝龍城録)皎然集(房綰甞修學終南山/谷中忽聞聲若物戞)¶
(銅噐之韻盖未之前聞也問父老云此龍吟也不久雨/至矣綰望之冉冉雲氣游漫果驟雨作自爾再聞徴驗)¶
(不差後將赤金鉢戞/之謂僞龍吟靈怪録)¶
　　　麟(三十五/)¶
白仁獸(麟/也)毛蟲之長(大戴禮毛蟲二百/六十麟爲之長)肉角(麟端有肉/角示有武)¶
(不/用)四靈之首(百獸/之先)靈獸　于嗟麟兮　含仁戴義(麕身/狼尾)¶
(馬足含仁戴義雄鳴曰遊聖雌/鳴曰歸昌王者不刳胎則在郊)一角(春秋感精符曰麟/一角明海内共一)¶
<pb:KR3k0008_WYG_095-36b>¶
(主/也)五蹄作歌(漢武紀五畤獲白麟一角五/蹄因作白麟歌薦郊廟也)麟以爲畜(禮/)¶
西狩(春秋曰西狩大野叔孫氏之車子鉏商獲麟以爲/不祥賜虞人仲尼觀之曰麟也然後取之注云麟)¶
(者仁獸王者之嘉瑞也時無明主出而遇獲仲尼傷周/道之不興感嘉瑞之無應故修春秋爲中興之教也絶)¶
(筆於獲麟之一句所感而起所以/爲終也故曰感麟而作春秋也)折左足(家語曰鉏商/於大野獲麟)¶
(折其左足孔子觀之曰孰爲来哉反袂拭面泣涕沾襟/子貢問曰何泣子曰麟爲明主出非其時見害以傷足)¶
麟仁獸木之精也(孔演圖/云云)歲星(春秋圖日歲/星㪚爲麟)在囿(黄帝/時麒)¶
(麟在/囿)鬭(淮南子麒麟/鬭日月蝕)不至(史仲尼曰刳胎殺/夭則麟不至也)吐哺(費禕/曰鳯)¶
(皇来翔麒/麟吐哺)禮修(蔡邕曰視明禮/修則麒麟至)不羣(麟者音中鍾吕歩/中規矩止不羣行)¶
<pb:KR3k0008_WYG_095-37a>¶
(無侣不踐生蟲不噬生/草不食生肉夀三千歳)麟趾(詩美太平之公子皆仁厚/如麟趾之時詩曰麟之趾)¶
(振振公子麟之/定振振公姓)學如牛毛成如麟角引取(榖梁曰西狩/獲麟其言引)¶
(取之也注云麟自爲孔子来也不/爲魯魯引而取之不與魯之辭也)在郊藪(禮曰鳯皇麒/麟在郊藪)¶
牡曰麒　牝曰麟(黄色麟春鳴曰飬/綏夏鳴曰扶㓜)吐書(孝經右契曰/孔子夜夢豊)¶
(沛邦有赤氤氣起顔回子夏侶往觀之驅車到楚西北/苑氏之廟芻兒麟覆其前折左足束薪而覆之孔子曰)¶
(兒来汝爲誰兒曰吾姓赤松字時僑名受紀孔子曰汝/豈有所見乎曰吾有所見一禽如麕羊頭上有角其末)¶
(有肉方以是西走孔子發薪下麟視孔子趨而徃/麟蒙其耳吐三巻書孔子精而讀之亦出搜神記)解罘¶
放麟(東京/賦)嘉瑞中國(公羊麟非/中國之獸)嘉祥(瑞應麟王者嘉祥/也羊頭狼蹄圓頂)¶
<pb:KR3k0008_WYG_095-37b>¶
(身有五彩腹下黄髙一丈二尺含仁抱義不羣居不/旅行彬彬乎其有文章食嘉禾之實飲珠玉之英)躍¶
躍之麟遊彼靈畤(文/選)麟可係而羇兮豈異夫犬羊(同/上)九¶
眞獻(漢宣時九真/國獻麟云)五十一見(漢自和已来迄于章和/麟凡五十一見於郡國)元¶
朔年獲(漢武元朔九年幸雍祠五畤獲白麟一角五足/作歌歌之終軍對曰野獸并角同夲也殆將有)¶
(解編髪左衽冠帶而化者由是改年曰/元狩後越地及匈奴名王率衆来降)好生(孫卿曰王/者好生惡)¶
(殺則在/郊野)𤣥枵之精(鶡冠麟者盖/𤣥枵之精也)懐義(廣雅曰含仁懐義/行歩中規折旋中)¶
(矩遊心擇土詳而後動/不犯䧟穽不罹罘網)乗金(禮斗威儀曰人君乗金/而王其政太平即在郊)徳¶
至鳥獸則臻(援神契/云云)五行之精(月令章句凡麟生於火/游於土故修其毋臻致)¶
<pb:KR3k0008_WYG_095-38a>¶
(其子五/行之精)歳星㪚爲麟(春秋保乾/圖云云)鑿井得(齊中興二年二/月監南兖州蕭)¶
(日南一言廣陵宣城内/鑿井得鏤麒麟一枚)吉之先兆孔不常有于天下(韓/愈)¶
(獲麟解麟之爲靈昭昭也不畜於家不常有于天/下其爲形也不類非若馬牛犬豕豺狼麋鹿然)以徳¶
不以形(又麟之出必有聖人在乎位麟爲聖人出也聖/人者必知麟麟之果不爲不祥也又曰麟之所)¶
(以爲麟者以徳不以形若麟之出/不待聖人則其謂之不祥也亦宜)麟有利角衆獸不伏¶
(宋子嵩/化書)麟出豈妖孔子云亡(孫/樵)衆中見毛骨猶是麒麟¶
兒(杜甫/詩)靈瑞(韋表㣲麟䑓碑銘曰聖人之生也得其時/則化行江漢不得其時則道屈於季孟季)¶
(孟之出也得其時則名薦於郊/廟不得其時則身自罹於殘夫)麟見壁州(前蜀王建武/成元年十月)¶
<pb:KR3k0008_WYG_095-38b>¶
(麟見/壁州)麟見文州(永平二年六/月麟見文州)三年(麟見/永泰)四年(麟見昌/州並上)一¶
角而麟趾(天祐二年冬十月有獸入吳/興一角而麟趾呉越備史)麟獸之逺人者¶
也(昔魯哀公出獵得之而不識盖索而獲之非其自出/也故孔子書於春秋曰西狩獲麟者譏之也西狩非)¶
(其逺也獲麟惡其盡取也狩必書地而哀公馳騁所渉/地多不可徧以名舉故書西以包衆地謂其舉國之西)¶
(皆至也麟人罕識之獸也以見公之竆山竭澤而/盡取至於不識之獸皆搜索而獲之故曰譏之也)詠於¶
詩(書於春秋雜出於傳記百家之/書雖婦人女子皆知爲祥韓文)麟傷泣象尼(杜甫/詩)麒¶
麟踆踆而在郊(杜甫封/西岳賦)¶
　白孔六帖卷九十五¶
