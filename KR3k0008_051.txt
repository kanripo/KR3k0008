# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.983255
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷五十一
<pb:KR3k0008_WYG_051-1a>¶
欽定四庫全書¶
　白孔六帖卷五十一　　唐　白居易　原本¶
　　　　　　　　　　　宋　孔　傳　續撰¶
　　大將(一/)　　　　　　偏將(二/)¶
　　威名將(三/)　　　　　儒學將(四/)¶
　　宗族從軍(五/)　　　　軍旅(六/)¶
　　出征(七/)　　　　　　發軍(八/)¶
　　祭師(九/)　　　　　　接戰(十/)¶
<pb:KR3k0008_WYG_051-1b>¶
　　軍政令(十一/)¶
　　　大將(一/)¶
白上將軍處右　晉謀元帥用郤縠(傳晉侯作三軍謀/元帥趙衰曰郤縠)¶
(説禮樂而敦詩書/乃用郤縠將中軍)予王之爪牙　握兵之要　帥師者受¶
命於廟受脤於社(傳/)建牙設壇而拜(漢髙祖擇日齊戒設/壇場具禮拜韓信為)¶
(大將/軍)鑿凶門授鉞　孫呉之法(韓彭/之功)位列四七(軍盈/十萬)衞霍¶
寄重旌分閫外之憂　杖節　天下危注意於將(陸賈/曰)將¶
軍忘家　推轂(漢書王者遣將跪而推轂/曰自閫以外將軍制之)握兵權　方召¶
<pb:KR3k0008_WYG_051-2a>¶
之材(方叔/召虎)啓什伍之行列四七之任(禮什伍/部曲也)幕府(衞青以/幕為府)¶
轅門(以車轅/為門)三公之上(後漢和帝以竇武為大/將軍位在三公之上)不趨不名¶
(大將軍入朝不趨劒履上/殿讃奏不名式是百辟)辭第(霍去病為嫖姚將軍上為/治第辭曰匈奴未滅臣無)¶
(以家/為)絶席(漢王常為大將/軍與諸將絶席)尚左(禮記軍尚左注左陽也陽/主生將軍有決勝之䇿左)¶
(將軍為上貴/不敗績也)赳赳武夫公侯干城(詩/)時維鷹揚(詩尚/父也)元戎¶
　君子聽鼓鼙則思將帥之臣(禮/)命為軍師　師之耳目¶
在吾旗鼓(言三軍視大將/旗鼓以進退也)帥賤人慢之懼不用命焉(楚昭/王問)¶
(帥子轂曰右尹羌車與左/史老皆可用也子髙云云)使仁者佐賢者(穀梁晉殺陽處/父君漏言也晉)¶
<pb:KR3k0008_WYG_051-2b>¶
(將與狄戰使狐夜姑將中軍趙盾佐之處父曰古者使仁/者佐賢者今趙盾賢夜姑仁其不可乎公語夜姑夜姑遂)¶
(殺處/父)請美田宅(秦使王翦將兵十萬伐荆翦請美田宅至/關又使請善田或曰將軍乞貸亦甚也翦)¶
(曰今空國甲士委我請子/孫業以自堅爾竟虜荆王)斬君使之右(史田穰苴為大將/軍將斬莊賈景公)¶
(使馳救穰苴問軍吏曰馳三軍如何曰當/斬穰苴曰君使不可戮乃戮僕車之右)斬諫者(趙使趙/奢救韓)¶
(堅壁不戰秦兵鼓譟屋瓦皆振有軍候一/人言急救立斬之後云云奢賜號馬服)殺妻(呉起為魯/將齊攻魯)¶
(起妻齊女魯疑之起/乃殺妻明不與齊也)將將　將兵(韓信謂漢髙曰陛下/不善將兵而善將將)細¶
栁(周亞夫軍細栁文帝/勞軍出曰真將軍也)用軍市之租饗士(馮唐曰李牧居/邊軍市之租皆)¶
(自用饗士賞賜決於外不/從中覆故得盡其知能)軍行無部曲行陣(李廣擊胡軍/行無部曲行)¶
<pb:KR3k0008_WYG_051-3a>¶
(陣就善水草頓舍不擊刁斗自衞/幕府省文書然逺斥候未嘗遇害)治軍簿至明(程不識/與李廣)¶
(俱擊胡正部曲行伍营陣刁斗自/衞軍簿至明士多樂廣而惡不識)全師保勝(趙充國行/必戰備止)¶
(必堅壁全/師保勝)自舉(漢降羌犯塞上使丙吉問趙/充國將充國曰無踰老臣)山西出將¶
(漢書贊曰秦漢以來/山東出相山西出將)探簡(後漢鄧禹表張宗為偏將軍/赤眉大至禹欲就堅城衆人)¶
(憚為後拒禹書諸將名於竹簡亂著笥中各令探/之宗不肯曰死生有命豈辭難就逸戰拒却赤眉)軍陣¶
立成(後漢耿秉伯初擊匈奴封美陽侯簡易於事/休止不結營部然斥候有警急軍陣立成)拜井¶
水出(耿恭伯宗匈奴攻踈勒城絶澗水/城中穿井不得恭向井拜泉湧出)善待卒而驕士¶
大夫(蜀志闗侯善待卒而驕士大夫/張飛愛敬君子而不恤小人)手不能書(蜀志王/平字必)¶
<pb:KR3k0008_WYG_051-3b>¶
(均長戎旅間手不能書所識不過千字愛作/書論説史漢不失其指遵守法度而無戲謔)舉兄子為¶
將(晉謝𤣥字幼度為叔父安所器苻堅南/伐朝廷舉文武良將安乃舉𤣥竟敗堅)晉國謀帥(推/郤)¶
(縠之/敦詩)漢朝論將(美祭遵/之用儒)王師有征(利用/禦冦)軍帥不武(何以/即戎)¶
敦詩説禮誠趙衰之知言(使仁佐賢乃/處父之善對)求用(馬援為伏/波將軍求)¶
(用上哀其老未許援曰臣雖老尚能被甲上馬帝試/之援據鞍顧盻以示可用上笑曰矍鑠哉是翁也)彊¶
禦(中行穆子曰吾軍/師彊禦卒乘競勸)易將(史記秦趙相拒亷頗堅壁不/戰趙王信間諜令趙括為將)¶
(代頗藺相如曰王以名使人若膠柱/鼓瑟括徒讀父書不知合變後果敗)又(趙良將李牧常/居雁門備匈奴)¶
(匈奴每至輒入保不戰匈奴趙兵皆以牧為怯趙王怒/使他人代將數出戰不利復請牧牧如前竟大破匈奴)¶
<pb:KR3k0008_WYG_051-4a>¶
聽童謡命將(吴有童謡曰阿童阿童衘刀浮渡江不畏/岸上虎但畏水中龍羊祜求其名應者㑹)¶
(王濬小字阿童才又可用祜/因表為龍驤將軍備舟楫)將失一言而軍敗死(王過/一言)¶
(而國/亡危)命將以黼冕(晉以黼冕命王㑹/將中軍為太傅)弓彎似月禦侮之¶
寄尤深(劍利如霜干/城之任斯重)早陪蘭錡應知軍政之嚴(夙揔戎/麾頗識)¶
(兵樞/之要)孔征伐専委將帥(白居易帝詔吐突承璀率師出/討居易諫唐家制度每征伐専)¶
(委將帥責成功比年始以中人為都監韓全義討淮西/賈良國監之髙崇文討蜀劉正亮監之自興天下兵未)¶
(有以中人/専統領者)方時多虞握兵處外(郭子儀事上誠御下恕/賞罰必信遭幸臣魚朝)¶
(恩程元振短毁方時多虞握兵處外然詔/至即日就道無纎芥顧望故讒間不行)中人為制將¶
<pb:KR3k0008_WYG_051-4b>¶
(居易諌曰即承璀為制將四方聞之恐輕朝廷後/世且傳中人為制將自陛下始陛下忍受此名哉)以智¶
為本(魏元忠曰周亞夫堅壁以挫吴楚司馬懿閉營而/困諸葛此皆全軍制勝不戰而郤敵是知大將臨)¶
(戎以智為本今之用人類將家子或死事孤兒/進非幹畧雖竭力盡誠不免為敗若之何用之)臨軒授¶
鉞(渾瑊為奉天行營副元帥帝/臨軒授鉞用漢拜韓信故事)疑者不使使者不疑(陸/贄)¶
(云凡任將帥疑者不使使者不/疑勞神於拔選端拱於委任)蕭復嘗言(艱難以來始/用宦者監軍)¶
(權望大重此曹止可委宫掖事/兵要政機勿使參領帝不聽)王晙贊(唐所以能威振/夷荒斥大封域)¶
(亦有虎臣為之牙距也至師行數千萬里窮討/殊鬭獵取其國如鹿豕然可謂選值其才歟)陸贄曰¶
(今將之號令不能行之軍國之典刑不能施之將上下/相養以茍嵗時欲褒一有功慮無功者怨嫌疑而不賞)¶
<pb:KR3k0008_WYG_051-5a>¶
(欲責一有罪畏同惡者竦隠忍而不誅故忘/身效節者抵譟於衆僨軍緩救者蓄奸不畏)先求易制¶
者(今陛下命帥先求易制者多其部使力分輕其任/使心弱由是分閫責成之義廢死綏任咎之志衰)二¶
帥連營(韋貫之初討蔡以宣武韓𢎞為都統又詔河陽/烏重𦙍忠武李光顔合兵以進貫之諌諸將戰)¶
(方力今若置都統又令二帥連營則/各持重養威未可歳月下也亦不從)斬長蛇殪封豕(李/希)¶
(烈陷汝州詔拜哥舒曜東都汝州行營節度使帝召見/問曰卿治兵孰與父賢對曰先臣安敢比但斬長蛇殪)¶
(封豕然後待罪私室臣之願也帝曰爾父昔/在開元時朝廷無西憂今朕得卿亦不東慮)御勤政樓¶
引榮王受命(安禄山反榮王為元帥東討/帝御勤政樓引榮王受命)蠻貊不庭擢¶
校為將(魏元忠上/封事云)身不臨邊(陸贄帥臣身不臨邊而以/偏師戍守大抵士之犀鋭)¶
<pb:KR3k0008_WYG_051-5b>¶
(悉選以自奉委疲羸者以守要衝冦至而不支則刼執/芟蹂恣所欲得比都府聞之虜已旋返治兵若此斯可)¶
(謂措置/乖方矣)風前畧横陣(我愛李侍中摽摽七尺長白羽八/札弓陛壓緑檀槍風前畧横陣紫)¶
(髯分兩傍淮西萬虎士怒/目不敢當杜牧郡齋獨酌)萬夫之特(勉作萬夫之/特田克制)塞䕶¶
長榆(塞䕶長榆兵分/細栁梁榮幹制)雷泉之靈(太白之精雷泉之靈膺/家之禎為時而生張説)¶
(郭元/振碑)風雲動色(貙兕作威/風雲動色)齋壇命信(靈旗指/越文粹)缺郤縠之¶
詩書(文粹臣繆寄台司幸當統帥乏吉甫之文武缺郤/縠之詩書此皆諸將協心羣帥宣力破朱泚露布)¶
(于公/異)假陸遜之鉞拜韓信之壇(段文昌/淮西碑)莫重謀帥(賛皇/一品)¶
(集賜劉沔詔意自古出師莫重謀帥/故李廣威動殊鄰吴漢隠如敵國)¶
<pb:KR3k0008_WYG_051-6a>¶
　　　偏將(二/)¶
白偏將軍處左　職佐中軍　禆佐　禆將　記曰軍¶
尚左(見大將/門注)卒尚右(右陰也陰主殺卒之行/位以右為上示有死志)别屯専殺¶
(後漢竇固出擊匈奴騎都尉秦彭為副彭在别屯輒以/法斬人固奏曰秦彭専擅請誅之朝議皆然郭躬仲孫)¶
(獨曰於法彭得帝曰當一統於督彭無斧鉞何以得躬/曰在部曲則不得彭今専軍别將且漢制棨㦸則為斧)¶
(鉞帝乃/從之)不受節度(晉命王濬伐吴受王渾節度濬乘勝/順流遂不詣渾渾表濬違詔不受節)¶
(度誣罪之有司遂按/濬檻車徴帝不許)請不置偏將(馮奉世子明討羌請/益兵上為發六萬人)¶
(太常任千秋將以助焉奉世以得其衆不須復/煩將上讓之曰大將軍出必有偏將軍何煩焉)孔偏將¶
<pb:KR3k0008_WYG_051-6b>¶
(尉遲恭劉武周亂以為偏將/與宋金剛南侵得晉澮等州)范陽禆將(劉怦少為/范陽禆將)禆將¶
(羅𢎞信為禆/將主馬牧)偏禆(李全畧事王/武俊為偏禆)解所佩劍贈之(李光顔/為禆將)¶
(節度使馬燧謂曰若有竒相/終必光大解所佩劍贈之)積功勞至節度使(杜希全/以禆將)¶
(𨽻郭子儀積功勞/至朔方節度使)位不過禆將(李晟世以武力仕/然位不過禆將)待之¶
加禮(韓滉初判度攴李晟以禆將白軍事滉待之加/禮使其子拜之厚遺器幣鞍馬後晟終立大功)官¶
秩猶卑(贊皇一品集賜劉沔詔意聞王逢頗有武用又/縁偏禆日近官秩猶卑指揮諸軍即未為稱)¶
重戎事而肅王命(一品集李丕充攻討副使晉謀元帥/則有佐軍漢制出師皆立副貳所以)¶
(重戎事而/肅王命也)得具嚴之稱(同上淬其智刃研未兆之/機森其禮干得具嚴之稱)李勣¶
<pb:KR3k0008_WYG_051-7a>¶
之敗平壤參以道宗李靖之襲陰山副之公謹(自古出/師皆有)¶
(副貳臨難則權以相濟料敵則智以相資故韓信伐趙/張耳為貳吳漢征蜀劉向副軍國朝以來長用此制李)¶
(勣之敗平壤參以道宗李靖之襲陰山副之公謹/儻能坐覆妖巢亦自歸功元帥賜劉彦佐詔意)厚以¶
幣招之(王䖍休刺史李深署為禆將澤/潞李抱真聞其名厚以幣招之)身先士卒(五代/烏震)¶
(少事王鎔以功遷禆校𨽻符習軍鎔為張文禮所弑震/從習討文禮而家在趙文禮執震母妻及十餘人以招)¶
(震震不顧文禮乃皆斷其手鼻震一慟而止憤/激自厲身先士卒晉軍攻破鎮州以功拜刺史)王周(事/唐)¶
(莊宗明宗為禆將以/力戰有功拜刺史)¶
　　　威名將(三/)　(老將附/)¶
<pb:KR3k0008_WYG_051-7b>¶
白得臣猶在憂未艾也(晉敗楚于城濮晉侯猶有憂/色曰得臣猶在憂未艾也)子¶
玉將則文公側席而坐(漢/書)管夷吾所居國重(史記鮑/子云)藺¶
相如曰彊秦不敢加兵以吾兩人也(兩人亷頗/藺相如也)若一敵¶
國(漢書曰周亞夫為大將得/劇孟喜曰若一敵國也)鮮卑不敢南近塞(後漢鄧/訓遷烏)¶
(桓校/尉)萬人敵(蜀志張飛雄壯威猛亞闗侯魏/謀臣程昱等咸稱飛侯萬人敵)周訪有平¶
河洛志善撫納士皆為死王敦有不臣之心終訪之世¶
不敢為非(晉/)何武上書(忠臣社稷之衞魯以季友治亂/楚以子玉輕重魏以無忌折衝)¶
(項以范增存亡故楚國帶甲百萬於國不以為難子玉/將則晉文公側席而坐及死君臣相賀百萬不如一賢)¶
<pb:KR3k0008_WYG_051-8a>¶
(也/)頗牧之名(亷頗/李牧)射偶人(郅都為雁門守匈奴不近雁/門匈奴為偶人象都令騎射)¶
(莫能中之見/憚如此也)充國擊羌(羌人相謂曰汝無反天子遣/趙將軍年八九十善於兵法)孔¶
來嚼鐵(來瑱賊懼目/為來嚼鐵)羌畏不敢惕息(辛雲京回紇入朝/所在暴鈔至太原)¶
(雲京以戎狄待之/羌畏不敢惕息)有大畧(李光弼嚴毅沈果有大/畧幼不嬉弄善騎射)四鄰¶
畏威(田洪正數上表固請留闕下帝勞曰昨韓𢎞以疾/辭不就軍朕既從之今卿復爾我不應違但魏人)¶
(樂卿之政四鄰畏卿之/威為朕長城又安用辭)察軍中素恣横者三百人斬之¶
(汴自劉士寧以來軍益驕韓𢎞察軍中素恣横者三百/人斬之流血丹道𢎞言笑自如自是訖𢎞去無一人敢)¶
(肆/者)突厥下馬羅拜(薛仁貴檢校代州都督率兵擊突厥/元珍於雲州突厥問曰唐將為誰曰)¶
<pb:KR3k0008_WYG_051-8b>¶
(薛仁貴突厥曰吾聞薛將軍流象州死矣安得復生/仁貴脱兠鍪見之突厥相視失色下馬羅拜且遁去)¶
威震北方(馬/燧)憚威拜城上(賊將徐庭光守長春宫城燧/度長春不下乃挺身至城下)¶
(見庭光庭光/憚威拜城上)王式(初交趾數有變懼式威不自安譁曰/黄頭軍將渡海襲我矣相率抗黄頭)¶
(軍式翌日/盡捕斬之)羌道其名以怖啼兒(郝玼為原州刺史自是/羌不敢過臨涇玼在邊)¶
(積三十年每討賊不持糗粮取之於敵獲羌/必刳剔而歸其屍羌大畏道其名以怖啼兒)軍中指顧¶
諸將不敢仰視(李光弼治師訓整天下服其威/名軍中指顧諸將不敢仰視)見者重¶
足股栗(竇軌從討王世充明年還蜀既貴益嚴酷然能/自勤苦每出師臨敵身未嘗解甲其下有不用)¶
(命即誅至小過亦鞭箠流血人見/者皆重足股栗由是蜀盜悉平)回鶻不敢仰視(王鍔/為河)¶
<pb:KR3k0008_WYG_051-9a>¶
(中節度使㑹回鶻入朝鍔欲示威武乃悉軍迎廷列五/十里旗幟鮮明戈鎧犀宻回鶻恐不敢仰視鍔偃然受)¶
(其禮帝/聞嘉之)宿將(髙固拜邠寧節度使固本/宿將且寛厚人皆安之)威令肅然(李景/畧拜)¶
(豐州刺史天徳軍西受降城都防禦使/儲廪器械畢具威令肅然回紇畏之)威震闗中(郭子/儀六)¶
(軍將張知節迎子儀洛南/大閱兵屯商州威震闗中)一軍皆震(路嗣恭為郭子儀/朔方節度留後大)¶
(將孫守亮擁重兵驕蹇不受制嗣恭/因稱疾守亮至即殺之一軍皆震)戎夷畏憚(郭知運/屯西方)¶
(戎夷畏憚與王君㚟/功名畧等時號王郭)當世號為名將(王忠/嗣)蕃戎不敢入¶
寇(劉澭拜秦州刺史蕃/戎畏懾不敢入寇)望風送欵(李聽帝討李師道出/聽楚州刺史淮南兵)¶
(綿弱鄆人素易之聽自整勒士/卒皆懐其仁東海悉望風送欵)唐明宗(李嗣源號李横/衝名重四方五)¶
<pb:KR3k0008_WYG_051-9b>¶
(代唐/本紀)臨敵御衆肅然有將帥之威(左右馳驟疾若風雨/晉人望其行陣齊整)¶
(相謂曰謝彦章必在此也其/名重敵中如此五代謝彦章)真神將(太祖以寇彦卿為/都排陣使使乘烏)¶
(馳突陣前因目/之曰真神將也)氣貌偉特時謂熊虎相(感慕節義有古/人風其御下肅)¶
(壹吏人畏/愛王晙)軍中為之股栗(史洪肇為將嚴毅寡言麾下/嘗少忤意立以殺之軍中為)¶
(之股/栗)精誠發而石開忠志作而虹貫(授河清朝左/衞將軍制)漢用¶
駱甲則灌嬰傅于騎將魏得闗侯則張遼挾以前驅(故/能)¶
(挫强楚之鋒鋩取/顔良于麾盖同上)名盖一時(唐史臣/稱馬燧)喜得虓將(帝謂薛/仁貴曰)¶
(朕舊將皆老欲擢驍勇付閫外事莫/如卿者朕不喜得遼東喜得虓將)¶
<pb:KR3k0008_WYG_051-10a>¶
　　　儒學將(四/)¶
白晉謀元帥趙衰曰郤縠可也説禮樂而敦詩書(傳/)帷¶
中講論(後漢張奐為匈奴中郎將烏桓叛燒軍門/奐坐帷中與弟子講論若無事衆稍安)雅歌¶
投壺(祭遵為將軍奏置五經博士大夫軍/中與諸生雅歌投壺選將用儒士也)愛樂儒士(魏/志)¶
(張郃武將而愛樂儒士嘗/薦同郡王湛言經明也)手不釋卷(吳志魯肅為/將手不釋卷)勸將¶
學問(孫權謂吕蒙蔣欽曰宜學問自開益蒙曰軍中日/苦多務不及讀書權曰孤豈欲卿治經為博士耶)¶
(但令涉獵見往事爾蒙/始就學雖舊儒不及)漢書儒林傳序曰明帝正坐自¶
講諸儒執經問難於前又别立校舍自期門羽林之士¶
<pb:KR3k0008_WYG_051-10b>¶
悉令通孝經章句　論説史漢(見大/將門)不跨馬(杜預字元/凱身不跨)¶
(馬射不穿札/居將帥之列)有功(後漢盧植子幹初在東觀校書續漢/記後拜北平中郎將持節䕶烏桓連)¶
(戰皆㨗破/賊有功)隠几(孔融為北海相袁譚攻之流矢雨集融/隠几讀書言笑自若城陷奔東山妻子)¶
(為譚/所虜)合之以文(齊之/以武)内脩文徳良資羽翼之才(外拓遐/方必藉)¶
(爪牙/之器)孔畧知書(來瑱畧知/書尚名節)多所該究(封常清外祖教之/讀書多所該究)¶
居處服玩如儒先生(韓充雖將家性節儉厯三/鎮居處服玩如儒先生)起樓聚¶
書(田洪正性忠厚好功名起樓聚書萬餘卷通春秋/左氏與賔屬講論終日客為著沂公史例行於世)儒¶
知兵(唐璿以儒者號知兵自碣石踰四鎮其間綿地幾/萬里山川夷阻障塞之要皆能言之故行師料敵)¶
<pb:KR3k0008_WYG_051-11a>¶
(未嘗/敗)脩史即軍中論譔(張説授并州長史兼天平軍大/使脩國史勑賫藁即軍中論譔)¶
率兵南巡宣布天子恩意(李靖授嶺南撫慰大使以嶺/南陋逺久不見徳非震威武)¶
(示禮義則無以變風即率兵南巡所過問/疾苦延見長老宣布天子㤙意逺近懽服)自稱儒者(王/鍔)¶
(嘗讀春秋自稱/儒者士頗笑之)通春秋漢書(渾瑊通春秋漢書嘗慕司/馬遷自叙著行紀一篇)¶
頗牧在禁署(畢諴召入翰林為學士党項擾河西宣宗/嘗召訪邊事諴援質古今條破羌狀甚悉)¶
(帝悦曰吾將擇能帥者孰謂頗牧在吾禁署中卿為朕/行乎諴唯唯即拜刑部侍郎出為邠寧節度河西供軍)¶
(安撫/使)儒者之勇(鄭畋遷西面行營都統巢大懼不敢西/謀當此時微畋天子幾殆帝聞㨗曰朕)¶
(知畋不盡儒/者之勇乃爾)提鼓揮桴臨難決疑(此將事也一劍之任/非將事也謹按諸葛)¶
<pb:KR3k0008_WYG_051-11b>¶
(亮臨戎不親行陣頓蜀兵於渭南宣王/持鋭卒不敢當此豈弓矢之用也薛登)唐休璟授易於¶
馬嘉運傳禮於賈公彦(本/傳)謝艾書生也破麻秋勁鋭之¶
卒(文粹陸/長源書)儒者(契丹攻陷平州得張/希崇知其儒者也)婁師徳(第進士調/江都尉募)¶
(猛士討吐蕃乃自奮戴/紅抹額來應詔本傳)烏震(少好學通左氏春秋/喜作詩善書五代)文吏¶
為將(李林甫疾儒臣以方畧即邊勞且大任欲杜其本以/久已權即説帝曰以陛下雄才國家富彊而夷狄)¶
(未滅者繇文吏為將憚矢石不身先不如用蕃將彼生/而雄養馬上長行陣天性然也若陛下感而用之使必)¶
(死夷狄不足/圖也帝然之)李光弼贊(光弼好讀班固漢書/異夫庸人武夫者)涉書史(劉/澭)¶
(涉書史/有材武)不樂軍旅(田廷玠尚儒/學不樂軍旅)退讓如諸生(史孝章父/憲誠以戰)¶
<pb:KR3k0008_WYG_051-12a>¶
(力奮孝章獨退讓如/諸生稱道皆詩書)通書習戎事(張仲武范陽人通左/氏春秋仲武遣其屬)¶
(吳仲舒入朝請以兵擊回鶻徳裕因問北方事仲/舒曰仲武舊將張光朝子年五十餘通書習戎事)居軍¶
中嘗儒服(五代謝彦章為將好禮/儒士雖居軍中嘗儒服)以禮法自矜(李晟子/憲與愬)¶
(長喜儒以/禮法自矜)通左氏春秋(張希崇少好學通左氏春秋劉/守光不喜儒士希崇因事軍中)¶
(為偏將/五代史)身見儒士(曹華始從宣武軍為兖海節度使兖/自李正已盜齊魯俗益汙驁華下令)¶
(曰鄒魯禮義鄉不可忘本乃身見儒士春秋祀孔子祠/立學官講誦斥家貲佐贍給人乃知教成就諸生仕諸)¶
(朝華出戎伍/而動必由禮)用春秋戰法(房琯/平賊)乘髙伐鼓賊不測衆寡¶
(鄭畋為西面行營都統賊將王璠率衆三萬來攻畋/使𢎞夫設伏以待殺賊二萬級積尸數十里璠遁去)¶
<pb:KR3k0008_WYG_051-12b>¶
　　　宗族從軍(五/)¶
白子弟從軍(蕭何遣宗族子/弟從軍侍漢王)後漢耿純字伯山率宗族¶
賔客三千人從世祖(恐賔客等有異心乃燒/其廬舍以絶反顧之望)舉宗陳力¶
(魏志韋成宗族三千人家居乗氏請從魏郡太祖曰卿/欲慕耿純耶謝曰臣功微寵過舉宗陳力今征伐未息)¶
(宜實郊隧非/敢望純云云)臧覇率子弟請收族屬詣鄴孔史敬奉甥¶
姪部曲二百人每出輒分隊為四五(隨水草數日不相/知及相遇已皆有)¶
(獲/)逆羌㝠寞隨煙燼卿家兄弟功名震(杜甫惜/别行)深誠補¶
王室戮力自元昆(紛然喪亂際見此忠孝門蜀中寇亦/甚栢氏功彌存深誠補王室戮力自)¶
<pb:KR3k0008_WYG_051-13a>¶
(元昆杜覽栢中允并/子姪數人除官詩)同心注師律灑血在戎軒(子弟光/卒伍芝)¶
(蘭疊璵璠同心注師/律灑血在戎軒同上)年十一善騎射(渾瑊父釋之有材/武從朔方軍瑊年)¶
(十一善騎射隨釋之防秋朔方節度使張/齊邱戲曰與乳媪俱來邪是嵗立跳盪功)請以子率奴¶
馬從軍(兵志郭子儀之壻端王傳吳仲孺殖貲累巨萬/聞國家有急不自安請以子率奴馬從軍徳宗)¶
(喜甚為官/其子五品)家出子弟馬奴裝鎧助征(白志貞乃請節度/都團練觀察使與)¶
(世嘗任者家皆出子弟奴馬裝鎧助征授官如/仲孺子於是豪富者緣為幸而貧者苦之同上)¶
　　　軍旅(六/)¶
白軍旅鈇鉞者先王所以飾怒也(禮/)師出以律否臧凶¶
<pb:KR3k0008_WYG_051-13b>¶
(易/)師貞丈人吉无咎(易/)軍旅之事未之學也(孔子對/衞靈公)建¶
侯行師(易/)同邦國(周禮宗伯以/軍禮同邦國)制軍詰禁以糾邦國(周/禮)¶
(大司/馬)挈壺氏掌挈壺以令軍井(壺以盛飲/故以表井)軍事懸壺以¶
序聚柝(懸壺為漏以次更序聚柝/備守以兩木相擊行夜)聽師田以簡稽(周禮/稽計)¶
(也簡/閱也)挈轡以令舎(轡所以駕/故以表舍)凡軍旅夜鼓鼜(鼜夜戒守/司馬法昬)¶
(鼓四通/為鼜)牙璋中璋(以起軍旅以治兵守注二璋皆有鉏/牙之飾於琰則先言牙璋有文飾也)¶
(若今之/銅虎符)挈畚以令粮(畚盛/粮器)記曰軍旅思險隠情以虞(思/度)¶
(己之所能以/度彼能否也)介胄有不可犯之色　孝悌脩軍旅衆以¶
<pb:KR3k0008_WYG_051-14a>¶
義死之而不可犯也　師在制命(命由己/制也傳)勤王之師¶
成師以出　五材廢一不可　誰能去兵　兵所以威¶
不軌而昭文徳聖人以興(湯/武)亂人以廢(桀/紂)彊禦(中行穆/子曰吾)¶
(軍師彊禦/卒乗競勸)允當(軍志曰允/當則歸也)拜賜之役(秦孟/明也)中權後勁(勁/兵)¶
(殿而中/軍制謀)兵事以嚴終不土其地不分其民(穀梁/云)南北軍¶
材官七校(漢刑法志髙祖踵秦而置材官於郡國京師/有南北軍軍屯武帝内脩七校不常置也)¶
勞逸相待(蜀志陸瑁曰兵家之術以力相疲勞/逸相待愛力惜費以待卻敵之用)六十不¶
以戎服(禮/)鋪敦淮夷仍執醜虜(注敦當作屯屯其兵/於淮水大防之上)詩¶
<pb:KR3k0008_WYG_051-14b>¶
常武召穆公美宣王有常徳以立武事匪紹匪逰徐方¶
繹騷(箋云軍行三十里非/懈緩也非遨逰也)孔娘子軍(平陽昭公主下嫁/柴紹帝渡河紹以)¶
(數百騎並南山來迎主引精兵萬人與秦王㑹/渭北紹及主對置幕府分定京師號娘子軍)陳子昂¶
上言(言軍旅/之弊)斥虛名(韓充轉大將軍斥軍士/虚名不如令者七百人)兵至五萬¶
(王鍔為河中節度使徙河東河東自范希朝討鎮無功/兵纔三萬騎六百府庫殘耗鍔能補完嗇費未幾兵至)¶
(五萬騎五千/財用豐餘)請罷二十萬還農(張説故時邉鎮兵贏六/十萬説以時平無所事)¶
(請罷二十萬還農天下以為疑説曰邉兵雖廣諸將自/衞營私爾所以制敵不在衆也以陛下之明四夷畏威)¶
(不慮減兵而招寇臣請以/闔門百指為保帝乃可)禁兵寡少(段秀實嘗以禁兵/寡弱不足備非常)¶
<pb:KR3k0008_WYG_051-15a>¶
(言於帝曰古者天子曰萬乗諸侯曰千乗大夫曰百乗/盖以大制小以十制一今外有不廷之虜内有梗命之)¶
(臣而禁兵寡少卒有患難何以待之且猛虎所以百獸/畏者為爪牙也若去之則犬彘馬牛皆能為敵帝不用)¶
(及涇卒亂召神䇿六軍/無一人至者世多其謀)願充一卒効力王事(李邕貶遵/化尉妻温)¶
(復為邕請戍邉自贖曰妾願使邕得充一卒效力/王事膏塗朔邉骨糞沙壤成邕夙心表入不省)魏府¶
牙軍(羅紹威嗣父節度驕悍難制時語/曰長安天子魏府牙軍言勢彊也)鴉兒(黄巢陷京/師陳敬瑄)¶
(遣黄頭軍部將李鋋鞏成以兵萬五千屯興平數敗/巢軍賊號蜀兵為鴉兒每戰輒戒曰毋與鴉兒鬭)衞¶
兵皆長安髙貲(黄巢傳帝餞田令孜章信門賚遺豐優/然衞兵皆長安髙貲世籍兩軍得廪賜)¶
(侈服怒馬以詫權豪初不知戰聞科選皆哀哭千家陰/出資顧販區病坊以備行陣不能持兵觀者寒毛以慄)¶
<pb:KR3k0008_WYG_051-15b>¶
林㑹山立星羅翼舒(杜牧尚/漢美制)蛇矛犀渠之士(獨孤及祭/纛文虎牙)¶
(鷹揚之臣蛇/矛犀渠之士)一旅之師(元稹代諭淮西書以一旅之師/抗天下無窮之衆雖妾婦騃孩)¶
(猶知笑之而況/於義夫壯士哉)王卒嶷嶷熊羆是式(銜勇韜力自思/奮殛栁宗元詩)精¶
騎練卒(陸贄奏議代朔邠靈之騎士自昔之精/騎也上黨盟津之步卒當今之練卒也)唐兵三¶
變(其始盛時有府兵府兵後廢而為彍騎彍騎又廢而/方鎮之兵盛矣及其末也强臣悍將兵布天下而天)¶
(子亦自置兵於京師曰禁軍其後天子弱方鎮/强而唐遂以亡滅者措置之勢使然也唐兵志)府兵之¶
制起自西魏後周而備於隋唐興因之(隋制十二衞曰/翊衞曰驍騎衞)¶
(曰武衞曰屯衞曰禦衞曰侯衞為左/右皆有將軍以分統諸府之兵同上)又有驃騎車騎二¶
<pb:KR3k0008_WYG_051-16a>¶
府(皆有將軍後更驃騎曰鷹揚郎將車/騎曰副郎將别置折衝果毅同上)太宗貞觀十年¶
諸府揔曰折衝府(凡天下十道置府六百三十四皆有/名號而闗内二百六十有一皆以𨽻)¶
(諸衞/同上)凡府三等(兵千二百人為上千人/為中八百人為下同上)府置折衝都尉¶
(左右果毅都尉各一人長史兵曹别將各一人校尉六/人士以三百人為團團有校尉五十人為隊隊有正十)¶
(人為火火/有長同上)凡民年二十為兵六十免(同/上)烈烈王者師熊¶
螭以為徒(栁宗元/鼓吹曲)¶
　　　出征(七/)¶
白夫子有三軍之事　兩軍之士皆未憗(憗缺/也)以征不¶
<pb:KR3k0008_WYG_051-16b>¶
義　詰誅暴慢　深入長驅　掃攙搶(戮鯨/鯢)奉辭伐罪¶
受命忘家(司馬穰苴曰受命之日則/忘其家臨敵則忘其身)乗王怒(行天/誅)硌滅¶
有扈而夏功昭(成克商奄/而周徳著)成王四征不庭　震揚黄鉞¶
之威(以遏/亂畧)王于興師　觀兵　示威　専征伐(諸侯賜/彤弓然)¶
(後専/征伐)君命大事(大事謂/軍事)陳師鞠旅以王命討不庭(正之/體也)¶
國之大事在祀與戎　奄征于兵者(以威/不軌)殷湯始伐猶¶
有慙徳　有征無戰(王者/之師)歌采薇以遣之(周文王遣/將帥之臣)周¶
公三年東征(宣王六/月北伐)薄伐于征　凡軍行祓社(禱社/也)逺¶
<pb:KR3k0008_WYG_051-17a>¶
征(親/討)耀武　多壘　七伐(一/戎)示衆　肅將天威　恭行¶
天罰　徂征　攻昧　我武惟揚　取彼凶殘　方叔¶
南征荆蠻(詩人歌之/列于雅)充國西伐先零(詞臣美之/著於贊)即戎¶
大司馬以九伐之法征邦國(周/禮)鐘鼓之伐(有鐘鼓曰/伐傳例)揚¶
軍旅(周/禮)自天子出(天下有道則禮樂/征伐自天子出)師必有名(隨善惡/為名也)¶
翦伐　即戎而行(遣以采/薇之咏)擇利而動(收其破/竹之功)武人東征¶
不遑朝矣　戎車嘽嘽(如霆/如雷)奮伐荆楚　赫赫南仲(薄/伐)¶
(西/戎)賊賢害民則伐之負固不服則侵之(侵謂兵至/境而已)遣將¶
<pb:KR3k0008_WYG_051-17b>¶
授節(晉禮志曰漢魏故事遣將出征授節鉞於朝後荀/顗等定新禮遣將御臨軒尚書授節鉞依古兵法)¶
(跪而推轂/之義也)受律以出濯征仇方(濯大/也)建侯行師(易/)伐國¶
不問仁人(魯君問栁下恵吾欲伐齊對曰不可歸而有/憂色曰吾聞伐國不問仁人此言何為至於)¶
(我/哉)討其不庭(伐以/昏徳)叛而不討何以示威(服而不柔/何以示懐)武先¶
禁暴(師克/在和)因山川以設險(整干戈/而作威)九黎之亂徳(黄帝/興師)三¶
苖之不舉(虞舜/稱兵)疆埸無主(則啟/戎心)孔平淮西(裴度平淮西/及行上御通)¶
(化門臨遣賜通天御帶/發神䇿騎三百為衞)命將興師以討四方(陸贄上/書云)天¶
子無親將(吐蕃盜邉帝怒欲自將討平之蘇頲上言古/天子無親將惟黄帝五十二戰當未平之時)¶
<pb:KR3k0008_WYG_051-18a>¶
(自阪泉功成則脩身閑居無為無事陛下撥定禍亂方/當深視髙居制禮作樂禪梁父登崆峒何至厭天居衽)¶
(金革為一/日之敵哉)每戰必為先鋒(李嗣業每戰必為/先鋒所嚮逐北)跳盪先鋒¶
(從平石國及突馳施/以跳盪先鋒加特進)裂帛繫書喻以禍福椎牛饗士養¶
以威聲(謝赴行營表/劉禹錫集)指麾而貙兕作威(感激而風雲動/色遂先登進擊)¶
(深入合攻七擒連發而星馳/兩翼旁張而雲合于公異)乗斗杓而誓旅出星門而¶
杖鉞(楊炯少姨廟碑涼風至司馬於是乎/陳兵太白髙將軍於是乎宜戰云云)順天行討正¶
在今日(賜王元逵詔清商已至鼙鼓聲雄白露將凝戈/鋋色耀飛隼應節而逾厲代馬嘶風而自豪順)¶
(天行討正/在今日)刻期深入屢挫狂鋒批亢擣虛遵欵㳺刃(永/言)¶
<pb:KR3k0008_WYG_051-18b>¶
(勲勣豈忘予懐一品/集賜石雄及三軍)誓不與賊偕存(裴/度)困獸當猛虎窮¶
魚餌犇鯨(李白/古風)凡大將出征皆告廟授斧鉞(辭太公廟/辭訖不返)¶
(宿於家/六典)¶
　　　發軍(八/)¶
白周禮八成二曰聽師田以簡稽(計合士卒簡閱/兵器為要簿也)牙璋¶
中璋以起軍旅以治兵守(見上軍/旅門)有發則命大司徒教¶
士以車甲(發卒兵/也王制)傳曰司馬請瑞焉(瑞符節/以發兵)髙祖曰吾¶
以羽檄徵天下兵未有至者(檄木長三尺用徵召急/則揷以鳥羽示急也)以¶
<pb:KR3k0008_WYG_051-19a>¶
節發兵(漢武曰吾新即位不欲出虎符恐驚吾郡國廼/遣嚴助以節發㑹稽兵㑹稽守欲拒法不發注)¶
(言欲以法拒之為無符驗助乃/斬一司馬諭以意㫖遂發兵也)頭鬢白(後漢光武每發/一兵頭鬢皆白)¶
吳漢行師(朝受詔/夕引道)老弱(漢王在滎陽蕭何發闗中老弱/未傅者悉赴軍注云古者二十)¶
(而傳/音附)傅發針工(史尉佗攻百越上書求女無夫家者三/萬人為卒補衣秦皇帝可其萬五千人)¶
(故百姓離心欲/亂者十七八也)請監軍(後漢馮緄鴻臚卿討武陵蠻性/烈直不行賄賂懼為所中乃上)¶
(䟽請中常侍一人監財費朱穆奏/緄以財自嫌失大臣節有詔勿劾)擅飾城門官舍稽乏¶
軍興檻車徵以侯贖(晉石鑒奏杜元/凱為校尉云云)漢黄覇(為京兆尹/發騎士詣)¶
(北軍以馬不適士劾乏軍興連貶秩/注馬少士多不相補滿也適音的)具其卒乗(繕以/甲兵)孔¶
<pb:KR3k0008_WYG_051-19b>¶
陸贄曰(今財匱于中人勞未瘳而欲發師徒以犯獵寇/境復其侵疆攻其堅城前有勝負未必之虞後)¶
(有餽運不繼之患萬一撓敗/適以硌戎心而挫國威也)兵甲歳興(陳子昂八科曰/今事之最大者)¶
(患兵甲歳興賦役不省興師/十萬則百萬之家不得安業)魏徵曰(比無事興兵/問罪逺裔)發自¶
光福里第(王式寧國劇賊仇甫亂明越觀察使鄭祗徳/不能討宰相選式往代詔可因至京師懿宗)¶
(問方畧對曰第假臣兵冦不足平也左右宦要皆曰兵/衆則餽多當惜天下費式奏盜若猖狂天誅不亟決東)¶
(南征賦闕矣寧得以億萬計之乎兵多則功速費寡二/者孰利帝顧左右曰宜與兵於是詔益許滑淮南兵式)¶
(發自光福里第麾幟皆東靡獵/獵有聲喜曰是謂得天時矣)承命於牙旗之下分麾¶
於轅門之外(文粹于公異破朱泚露布五月二十八日/寅時華州鎮國軍節度使駱元光等承命)¶
<pb:KR3k0008_WYG_051-20a>¶
(於牙旗之下分麾於轅門之外將士等超乗賈勇免胄/啓行夾川陸而左旋右抽抵邱陵而浸淫布濩聲塞宇)¶
(宙氣雄鉦鼓陳兵於光泰門外盡鋭於神䴥倉東繚垣/摧以成塵滋水涸而為地左廣未離於舊壘前偏已交)¶
(於賊鋒若降於/天如出於地)¶
　　　祭師(九/)¶
白周禮太師設軍社類乎上帝太祝宜乎社造乎禰(師/將)¶
(行/也)記曰天子將出類乎上帝(帝五徳之帝類/宜造皆祭名)受命於祖¶
禡於所征之地(告祖/也)受成於學(定兵/謀也)出征執有罪反釋奠¶
於學以訊馘告　桓桓講武是類是禡(類禡皆/師祭也)祭蚩尤¶
<pb:KR3k0008_WYG_051-20b>¶
(漢髙為沛公祠黄帝祭/蚩尤於沛庭而釁鼓)孔葛水沈祭(王方翼次葛水暴/漲師不可渡沈祭)¶
(以/禱)既禡既類(于社是宜栁宗/元平淮夷雅)假神祗之幽贊(文粹禡牙/饗社假神)¶
(祗之幽贊破朱/泚露布于公異)五將䕶野萬靈並轂(獨孤及祭纛文惟/神降𠂻尚弼予志)¶
(敢告無靡旗無絓驂無汰輈無僨車命五將䕶野萬靈/並轂令天地氛祲望風掃除魑魅魍魎罔不率俾莫我)¶
(敢遏為/神祗羞)斬馬祭旄纛(韓愈/聮句)澧有大特化為巨梓秦人慿¶
神乃建茸頭(是為兵主用以行/師栁宗元祭纛文)禡纛黄堂前(康承訓崔/彦曾乃禡)¶
(纛黄堂前選兵三千授都虞候元/宻屯任山須龎勛至刼取之本傳)¶
　　　接戰(十/)¶
<pb:KR3k0008_WYG_051-21a>¶
白張吾三軍　皆陣曰戰　連百萬之衆戰必勝攻必取¶
(韓/信)忘身(司馬穰苴曰援桴/鼓之急則忘其身)鼓譟而進一戰而覇　左旋¶
(右/抽)唯敵是求　左輪朱殷(兵深/也)鬭志(鬭/心)先人有奪人之¶
心(軍之/善謀)夫戰勇氣也一鼓作氣再而衰三而竭　彼竭¶
我盈(神怒/人怨)見可而進　擐甲執兵(固即/死也)躬擐甲胄(親授/矢石)¶
脩陣固列日尋干戈　敦陣整旅　為魚麗之陣　被¶
堅執鋭　八陣　勍敵(鋭/師)率是熊羆整斯鵝鸛(鵝鸛陣/名也傳)¶
(曰鄭偏願為鸛/其御願為鵝)我伐用張　稱爾戈(比爾干/立爾矛)六伐七伐¶
<pb:KR3k0008_WYG_051-21b>¶
(伐擊/刺也)六步七步(書曰今日之事不愆于/六步七步乃止齊焉)其旅若林(紂/)合¶
圍　旝動而鼓(旝大將/之旗)鼓儳(傳曰鼓儳可也言敵人在/儳嵒險處未成列可鼓而)¶
(擊之/也)元戎十乗以先啓行　嘗寇(嘗試/也)我戰則克(孔子/云)¶
堂堂之陣(赳赳/之夫)率烏合之師(列魚麗/之陣)彼見吾貌必有懼¶
心(貌軍/容也)玉石俱焚　靡旌(摩/壘)執燧象以奔吳師(楚昭王/敗伯舉)¶
(也/)驅畫牛以觸燕衆(田單守/即墨)轍亂旗靡(傳曹劌曰吾視/其轍亂望其旗)¶
(靡故逐/之也)曵柴偽遁　武不違敵左實右偽(右以衣物/為人形)乗¶
勝逐北斬將搴旗　方蒙矢石(漢/王)矯翦控弦(刑法志曰/齊愍以矯)¶
<pb:KR3k0008_WYG_051-22a>¶
(翦控弦得一/首以賜金)君未知戰(宋襄公不/鼓不成列)獲則取之　明恥¶
教戰求殺敵也　交綏而退陷陣却敵前蒙矢石　刻¶
日戰(羊祜事見/示信門)夜戰其聲相聞足以相救(晝戰其目相/視足以相識)¶
翦滅　兩軍之士皆未憗(憗缺/也傳)決勝運籌(中權/後勁)孔挾矛¶
駷馬(王難得為河源軍使吐蕃賛子郎支都者恃趫敏/乗名馬寶鈿鞍畧陣挑戰甚閑暇無敢校者難得)¶
(怒挾矛駷馬馳支都不暇鬭直斬其首明皇壯其果召/見令殿前乗馬挾矛作刺賊狀帝大悦賜錦袍金帶)¶
陸贄曰(以水草為居討獵為生便於馳突不恥敗亡此/戎狄所長中國之短也而欲益兵蒐乗争驅角)¶
(力交鋒原野之上決命尋常之間以/此禦寇可謂勉所短而校其長矣)車騎挑戰(程千里/傳賊將)¶
<pb:KR3k0008_WYG_051-22b>¶
(蔡希徳圍上黨較騎挑戰千里恃勇開/縣門率百騎欲直禽希徳幾得而救至)將數騎突入賊¶
中(李光顔元和九年討蔡明年大破賊時曲初賊晨壓/其營以陣衆不得出光顔毁其柵將數騎突入敵中)¶
(反往一再衆識光顔矢集其身如蝟手攬馬鞅諫/無深入光顔挺刃叱之於是士争奮賊乃潰北)馬燧¶
贊曰(燧每戰親令於衆無不感慨用命/鬭必決死未嘗折北名盖一時)郭子儀(安禄山/反賊陷)¶
(常山㑹李光弼攻賊常山拔之子儀引軍下井陘與光/弼合破賊禄山益出精兵佐思明子儀曰彼恃加兵必)¶
(易我易我心不固戰則克矣與戰未/決戮一步將以狥士殊死鬭遂破之)掃境以來利速戰¶
(楊行宻太順二年孫儒屯漂水俄而田頵劉威為儒所/敗行宻欲守銅官李神福曰儒掃境以來利速戰宜堅)¶
(壁老其師則我無敵矣又出輕騎絕賊粮道使前不得/戰退無仰儲不亡何待於是行宻以神福為宣地都逰)¶
<pb:KR3k0008_WYG_051-23a>¶
(奕/使)勒大將教戰各出其意(張巡用兵未嘗依古法勒大/將教戰各出其意或問之答)¶
(曰古者人情敦樸故軍有左右前後大將居中三軍望/之以齊進退今胡人務馳突雲合烏散變態百出故吾)¶
(止使兵識將意將識士情/上下相習人自為戰矣)近戰則守家逺戰則利貨(鄭/俌)¶
(中宗時厯右補闕黙啜入寇敗沙吒忠義詔百官陳破/賊勝䇿俌言宜因古法募人徙邉免行役次廬伍明教)¶
(令賞虜獲近戰則守家逺戰則/利貨購辯勇結諸蕃以圖攻取)叢矛注矢(安禄山率河/東兵討契丹)¶
(次天門嶺㑹雨甚弓弛矢脱不可用禄山督戰急何思/徳白士方疲宜少息使使者陳利以脅賊賊必降禄山)¶
(怒欲斬以令軍乃請戰思徳貌類禄山及戰賊叢矛/注矢邀取之傳言禄山獲矣奚聞以叛夾攻禄山)短¶
兵(王世充與李宻戰世/充多短兵盾䂎蹙之)冐矢石死戰(賈隠林屬朱泚難/率衆扈行在賊圍)¶
<pb:KR3k0008_WYG_051-23b>¶
(擊隠林與侯仲莊冐矢石/死戰已而解從臣稱慶)手挺鏖擊(李嗣業從平石國/馳守白石路既隘)¶
(步騎魚貫而前㑹拔汙那還兵輜餉塞道不可騁嗣/業懼追及手挺鏖擊人馬斃仆者數十百虜駭走)兩¶
兵相交退者先敗(杜重威安重榮反重威逆戰于宗城/重榮為偃月陣重威擊之不動重威)¶
(欲少却以伺之偏將王重𦙍曰兩兵相交退者先敗乃/分為三重威先以左右隊擊其兩翼戰酣重𦙍以精兵)¶
(擊其中軍重榮將趙彦之來奔重榮遂/大敗走還鎮州重威攻破之五代史)竒兵征衝驍騎¶
横挑(杜牧田/克制)鼉鼓騰聲而隠轔(于公異破朱泚露布霜/刃交光而震耀鼉鼓騰)¶
(聲而/隠轔)烏鳥將墜尚顧危巢(同上烏鳥將墜尚顧危巢妖/狐就擒猶守舊宂讙譟之聲)¶
(山傾而河泄鼓鼙之氣霆鬭而雷馳/屏翳發向敵之風回禄扇燎原之熖)思齒劍者投袂而¶
<pb:KR3k0008_WYG_051-24a>¶
興(争淬刃者不/期而㑹同上)拔箭斷膚殊死前鬭(王難得收京師方/戰麾下士失馬難)¶
(得馳救矢著眉披膚鄣目乃拔箭/斷膚殊死前鬭血衊面不已帝悦)一戰而蜂蠆盡殱不¶
時而梟獍就戮(元稹授李愿節度使制提/持戈㦸淬礪卒徒云云)指麾而貙兕¶
作威感激而風雲動色七擒連發而星馳兩翼旁張而¶
雲合(于公異/露布)¶
　　　軍政令(十一/)¶
白軍旅之事　軍政不戒而備(孫叔/敖)介胄則有不可犯¶
之色(貌與/服稱)介者不拜　武車不式　戎容暨暨(音忌果/毅貌)¶
<pb:KR3k0008_WYG_051-24b>¶
言容詻詻(音額教/令顔色)山立不動　玉色不變　誓旅三令¶
五申(孫/武)下令於軍中　整必勝之衆(實在/中權)勵賈勇之夫¶
(必曰/下令)明恥教戰求殺敵也(明戮其/不果者)師直為壯曲為老豈¶
在久乎(傳/)軍之善政(古之/善教)師克在和不在衆(鬭亷/曰)禮樂¶
慈愛戰所蓄也(士蒍/曰)武之善經整軍而經武　師出以¶
律否臧凶(易/)師之耳目在吾旗鼓(言衆觀大將/旗鼔以進退)戰所由¶
克　有死無犯(魏綘曰軍事有/死而無犯為敬)有嚴(有/翼)政令不一　莫¶
肯用命(先/縠)威命　御一心之衆(建百勝/之功)軍容(戎/政)威克厥¶
<pb:KR3k0008_WYG_051-25a>¶
愛允濟愛克厥威允罔功(書𦙍/征)聞將軍令不聞天子詔¶
(亞夫軍細/栁軍吏曰)立武　然則師非訓習令貴申嚴　率素厲¶
以行(必無/通也)驅白徒而戰(是謂/弃之)天子按轡徐行(文帝勞/軍細栁)經¶
武(守/文)軍禁(周/禮)銜枚(周禮軍旅令/銜枚禁無囂)行間將整其什伍(令下/不可)¶
(以二/三)既崇四七之名(安可二/三之令)申嚴號令(月/令)凡執禁以齊¶
衆　不赦過(禮/)振鐸警衆(號令/也)戎昭武列　既申詻詻¶
之言(必整堂/堂之陣)整烏合之衆(既在/一夫)勵鷹揚之師(必資/三令)管子¶
謂齊桓公曰(君若正卒伍脩甲兵則大國亦然而小國/設備難以得志可以作内政以寓軍令故)¶
<pb:KR3k0008_WYG_051-25b>¶
(正卒伍整於國治軍旅整於郊内教既成勿使遷徙什/伍之人祭祀同福死䘮同恤世同居晝同㳺故夜戰其)¶
(聲相聞足以相救晝戰其目相見足以相識居同樂得/同利死同哀有士三萬人方行天下誅無道莫能禦也)¶
穰苴斬莊賈(田穰苴將兵請莊賈為監軍與賈日午為/期賈恃貴日暮方來苴問法於軍正軍正)¶
(曰後期當/斬遂斬賈)敗麥割髮(魏志太祖出軍令無敗麥犯者死/騎皆下馬持麥相待太祖馬騰入)¶
(麥中勑主爵議罰對曰春秋罰不加尊太祖曰作法自/犯何以率下然孤為軍率不可殺請自刑㧞劍割髪置)¶
(地/)士取民笠斬之(吴志吕蒙入南郡令軍不得干厯人/家蒙麾下士取民之笠以覆官鎧蒙)¶
(曰不可以鄉里故廢法垂涕/斬之士與蒙俱汝南人也)髠其職吏(吴志射聲校尉/孫松於公子中)¶
(最親戲下兵不整陸/遜對之髠其職吏)殺妻(晉永嘉亂郭黙帥衆自為塢/撫循將士甚得懽心黙婦兄)¶
<pb:KR3k0008_WYG_051-26a>¶
(陸嘉取官米十石餉妺/黙自殺妻以明無私也)叱斬子(魏志鄧艾遣子忠與諸/葛瞻戰不利還白賊未)¶
(可擊艾怒曰存亡之分在此一舉/叱忠將斬之忠馳還更戰大破之)教婦人(闔廬謂孫武/曰子兵法十)¶
(三篇吾盡見矣可教婦人乎曰可於是出宫女三千孫/子分為二隊寵姬二人為隊長令鼔之皆左婦人大笑)¶
(孫子又三令五申之又鼓之皆右復笑孫子斬二隊長/吴王使救之不可用其次為隊長於是左右前後皆中)¶
(規矩報吴王曰/赴水火可矣)秣馬蓐食(訓卒/利兵)孔宣朝廷厚意(裴度為/淮西宣)¶
(慰招討處置使屯郾城勞諸/軍宣朝廷厚意士奮于勇)下令士皆雪泣(李晟圖復/京師乃陳)¶
(兵下令曰國家多難乗輿播遷見危死節自吾之分公/等此時不誅元兇取富貴非豪英也士皆雪泣曰惟公)¶
(命/)號令嚴壹(段秀實知奉天行營事/號令嚴壹軍中畏戢)夜登城守者不許¶
<pb:KR3k0008_WYG_051-26b>¶
(吕元膺為中丞拜鄂兵觀察使嘗夜登城守者不許左/右曰中丞也對曰夜不可辨乃還明日擢守者為大將)¶
李洪正(為武寧節度使徐自王智興後吏卒驕縱不/法洪正戮其尤無狀者終洪正治不敢譁)段¶
秀實(為涇州刺史時郭子儀以副元帥居蒲子晞以撿/校為尚書領行營節度使屯邠士放縱不法邠人)¶
(之嗜惡者納賄竄名伍中因肆志吏不得問白晝羣行/丐頡于市有不嗛輙擊傷市人椎釡鬲甕盎盈道至撞)¶
(害孕婦孝徳不敢劾秀實自州以狀白府俄而晞士十/七人入市取酒刺酒翁壊釀器秀實列卒取之斷首置)¶
(槊上植市門外一營大譟盡甲孝徳恐召秀實曰奈何/秀實曰請辭於軍乃解佩刀選老躄一人持馬至晞門)¶
(下甲者出秀實笑且入曰殺一老卒何甲也吾戴頭來/矣甲者愕眙因曉之曰尚書固負若耶副元帥固負若)¶
(屬耶奈何欲以亂敗郭氏晞叱/左右皆解甲令曰敢譁者死)所過樵蘇無犯(李晟拜/神䇿行)¶
<pb:KR3k0008_WYG_051-27a>¶
(營節度使進臨渭北壁東渭橋所過樵蘇無犯時劉徳/信自扈澗歸亦次渭南軍囂無制徳信入謁晟晟責所)¶
(以敗斬之以數騎入/壁勞其軍無敢動)整衆山立(王雄誕每破城邑整/衆山立無絲毫犯)按¶
甲不戰(竇建徳五月自坂堵出為陣秦王登虎牢城望/其軍按甲不戰曰賊起山東未嘗見大敵今度)¶
(險士囂令不肅也逼城而陣/有輕我心待其飢破之果矣)卒已附親而罰不行者則¶
不可用也故令之以文齊之以武是謂必取(文恩武罰/令素行以)¶
(教其人者也令素行則人服令素不行則人不服令素/信著者與衆相得也厚而不能使愛而不能令亂而不)¶
(能治譬如驕/子不可用也)軍政曰言不相聞故為鼓鐸(視不相見故/為旌旗夫金)¶
(鼓旗幟者所以一人之耳目也人既専/一則勇者不得獨進怯者不得獨退)法者曲制官道¶
<pb:KR3k0008_WYG_051-27b>¶
主用也(注謂曲制者部曲幡幟金鼓之制也官者百官/之分用也道者粮路也主用者主軍費用也同)¶
(上兵/法制)軍門不夜開(段志𤣥文徳皇后之葬與宇文士及/勒兵衞章武門太宗夜遣使至二將)¶
(軍所士及披户納使志𤣥拒曰軍門不夜開使者示手/詔志𤣥曰夜不能辨不納比曙帝歎曰真將軍周亞夫)¶
(何以/加)斬奴(竇軌還蜀初以其甥為腹心每夜出呼不時/至斬之又戒家奴毋出外忽遣奴取漿公厨)¶
(既而悔焉曰要當借汝頭以明法命斬/奴奴稱寃監刑者疑不時決軌并斬之)持法嚴(李勣持/法嚴故)¶
(人為/之用)按軍尚威嚴(武攸宜討契丹表陳子昂參謀攸宜/輕易無將畧子昻諫曰按軍尚威嚴)¶
按邊撫師賞罰必直功罪(張仁愿為將號令嚴將吏信/伏按邊撫師賞罰必直功罪)¶
軍政大治(王沛進拜兖海沂宻節度使是時新建府/俗獷驁沛明示法制蒐閱以時軍政大治)用¶
<pb:KR3k0008_WYG_051-28a>¶
命(王逢從劉沔石雄破回鶻於天徳有士二千人未嘗/戰欲冐賞賜逢不與或為請之答曰士奮死取賞若)¶
(無功而賞何哉武宗以逢用法嚴使宰相李徳/裕讓之逢曰戰者前蹈白刃不以法人孰用命)令肅不¶
殘(馬璘在涇八年令肅不殘人樂/為用羌不敢犯為中興鋭將)政令無所統一(哥舒/翰守)¶
(潼闗病痼不能事以軍政委良&KR0588;使王思禮主騎字/承光主步三人争長政令無所統一衆擕弛無守意)李¶
光弼贊曰(生戎羌之緒沈鷙有守遭禄山變披任兵柄/其䇿敵制勝不世出賞信罰明士卒争奮毅)¶
(然有古/良將風)鼓而行角而止(韋雲起契丹寇營州詔雲起䕶/突厥兵討之啓民可汗以二萬)¶
(騎受節度雲起使離為二十屯屯相聨絡四道並引令/曰鼓而行角而止非公使毋走馬三喻五復之既而紇)¶
(斤一人犯令即斬以狥於是突厥/酋長入謁者皆膝而進莫敢仰視)突厥傳杜牧曰(多喪/兵士)¶
<pb:KR3k0008_WYG_051-28b>¶
(顛翻大都則跳身而來刺邦而去回視刀鋸菜色甚安/一歳未更已立於壇墀之上此輕罰之過其敗四也)¶
號令隠然士氣皆起(王鐸為義成節度使諸道行營都/統於是表崔安潜自副鄭昌圖等)¶
(在幕府以周岌王重榮諸葛爽康實安師儒時溥六節/度為將佐而中尉西門思恭為監軍率衞兵洎梁蜀師)¶
(三萬壁盩厔移檄天下先是諸將雖環賊莫肯先及鐸/檄至號令隠然士氣皆起争欲破賊故巢戰數蹙宦人)¶
(田令孜䇿賊必破欲使功/出於己乃搆於帝罷之)恃權撓政(姚南仲為義成節/度使監軍薛盈珍)¶
(恃權撓政不能逞因毁南仲於朝徳宗惑之南仲不自/安固請入朝帝勞曰盈珍撓卿政耶曰不撓臣政但隳)¶
(陛下法耳如盈珍輩所在有之雖使羊杜復生撫百/姓御三軍必不能成豈弟之化而正師律也正傳)¶
　白孔六帖卷五十一¶
