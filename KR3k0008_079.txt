# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.602291
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷七十九
<pb:KR3k0008_WYG_079-1a>¶
欽定四庫全書¶
　白孔六帖卷七十九　　唐　白居易　原本¶
　　　　　　　　　　　宋　孔　傅　續撰¶
　　關市之征(一/)　　　九賦(二/)¶
　　山澤租稅(三/)　　　田税(四/)¶
　　筭賦(五/)　　　　　稅舟車(六/)¶
　　輕賦税(七/)　　　　復除(八/)¶
　　輸稅(九/)　　　　　均輸(十/)¶
<pb:KR3k0008_WYG_079-1b>¶
　　平糴(十一/)　　　　貢獻(十二/)¶
　　闕貢(十三/)　　　　訴貢賦(十四/)¶
　　九貢(十五/)　　　　蠻夷貢賦(十六/)¶
　　出財助國(十七/)¶
　　　關市之征(一/)¶
白月令孟春易闗市來商旅(謂輕税/商也)四方來集逺鄉皆¶
至則財不匱上無乏用百姓乃遂　月令孟冬戒門閭¶
修鍵閉謹關梁月令孟夏門閭無閉關市無索(順陽氣/敷縱不)¶
<pb:KR3k0008_WYG_079-2a>¶
(難/物)市㕓而不税(市㕓舎而税其/舎不税其物也)闗譏而不征(譏察而已/不征税也)¶
(此殷/制)司闗掌其征(周禮司闗掌闗貨之節以聫闗市故/有闗市之征國㓙禮殺無闗門之地)¶
年不順成闗梁不租孔議關市行人盡征(崔融進鳳閣/舎人時有司)¶
(議闗市行人盡征之融上䟽謂周官九賦其七曰闗市/以市多淫巧而闗通末㳺欲止抑之故加税耳然雖斂)¶
(工商而不及往來今一切通取則事不師古且四人異/業舊矣復動而揺之市者兼受善惡也若甚則細人無)¶
(所容久必為亂天下之闗必險道市必要津豪宗惡/少在焉聞一旦變起或致騷動恐南走蠻北走狄)舟¶
航所聚(同上天下諸津舟航所聚旁通巴漢前詣閩越/七澤十藪三江五湖控引河洛兼包淮海洪舸)¶
(巨艦千軸萬艘交/貿往來憧憧永日)關市之税史籍有文(秦皇以雄圖武/力捨之而不用)¶
<pb:KR3k0008_WYG_079-2b>¶
(也漢武以覇畧雄才/去之而勿取也同上)富商大賈(豪宗惡少輕死重義結/黨連羣喑烏則彎弓睚)¶
(眦則挺/劒同上)謂市及國門關門也(惟斂出入之商税不/税徃來之行人崔融)有不¶
可者六(違背周官其不可一也四人各業今復動揺其/不可二也流迸齊人其不可三也萬商廢業其)¶
(不可四也税市則人散税關則暴興其不可/五也儻加重税或慮相驚其不可六也同上)¶
　　　九賦(二/)¶
白周禮太宰以九賦斂財賄一曰邦中之賦(在城郭者/邦中之賦)¶
(二十/而税)二曰四郊之賦(去國百/里也)三曰邦甸之賦(二百/里也)四曰¶
家削之賦(三百/里也)五曰邦縣之賦(四百/里也)六曰邦都之賦(五/百)¶
<pb:KR3k0008_WYG_079-3a>¶
(里各有差此/已上平民也)七曰關市之賦八曰山澤之賦(關市山澤/謂占㑹百)¶
(物/也)九曰敝餘之賦(敝餘百工之餘也𤣥謂敝餘占賣國/之斥敝當増賦者若今賈人倍筭也)¶
孔周官九賦(崔融上䟽曰謂周官九賦其七曰關市以/市多滛巧而關通末㳺欲止抑之故加税)¶
(耳/)八州之内九賦用殷(元稹幽/州徳音)貢賦修於九州(桞宗/元表)貢¶
賦未均於九州(同/上)¶
　　　山澤租税(三/)¶
白羽翮之征(羽人以時徴羽翮之征於/山澤之農以當邦之政令)齒角骨物(角人/掌徴)¶
(齒角骨物於/山澤之農)月令孟冬命有司牧水澤之賦(謂蜃蛤蒲/萑之屬)¶
<pb:KR3k0008_WYG_079-3b>¶
其利蒲魚(謂水澤之/利也周禮)列而不賦(禮年不順成山澤列而/不賦注列遮列也雖不)¶
(賦尚/禁止)山澤童枯則不税　周禮司徒以土會之法辨五¶
地之生一曰山林(其動物宜毛物/其植物宜羽物)二曰川澤(其動物宜/鱗物其植)¶
(物宜/膏物)斡山海貨(食貨志浮食寄民欲擅斡山海之貨/注斡謂主領之以致富羡利佃人也)海¶
租(宣帝時欲増海租三倍蕭望之奏言比加海租魚/不出武帝時縣官嘗曰魚而不加租帝不聽之)孔¶
計斛輸錢(崔元亮遷歙州刺史斂人馬牛生駒犢官籍/蹄噭故吏得為姦𤣥亮焚其籍一不問民山)¶
(處輸租者苦之下令許/計斛輸錢民頼其利)筦㩁山澤之利(唐文粹漢有少/府水衡筦㩁山)¶
(澤之利終不若領之大/農也論進奉書皇甫湜)我在山上舎(一畝蒿磽田夜雨/呌租吏舂聲暗交)¶
<pb:KR3k0008_WYG_079-4a>¶
(關李/賀)山畋澤虞輸賦扵都(栁宗元/武崗銘)宜歸王者(徳宗時户/部侍郎韓)¶
(洄議山澤之利宜歸王者/自是皆𨽻鹽鐡使食貨志)山川林藪之所産殖雨露春¶
秋之所成就(莫非王財/皇甫湜)¶
　　　田稅(四/)　(雜稅附/)¶
白周禮凡任地國宅無征園㕓二十而一近郊十一逺¶
郊二十有三甸稍縣鄙都皆無過十二漆林二十五(載/師)¶
(職云周禮輕近而重逺近多役/園㕓輕者㕓無糓園少利也)夏后五十而貢殷七十¶
而助周百畝而徹皆什一也(徹通也/助藉也)莫善於助莫不善¶
<pb:KR3k0008_WYG_079-4b>¶
於貢貢者校數嵗之中以為常(樂嵗粒米狼戾多取之/不為虐則寡取之㓙年)¶
(糞其田而不足則/必取盈焉故不善)任農以耕貢九榖(周禮閭/師七)古者公田¶
藉而不税(借人力治公/田不税也)圭田無征(厚賢也即周/禮土田也)月令九¶
月命有司農事既收舉五榖之要(定税/厚薄)税畝(履其餘畝/而税十而)¶
(取/二)履畝(公羊傳税畝者/何履畒而稅)桀貊(多乎十一大桀小桀言多/税喻桀之害人也寡乎十)¶
(一大貊小貊言如/蠻貊税故少也)一夫治田百一十畝公田在内私田¶
稼不善則非吏(吏廹不得/治私田也)公田稼不善則非民(民不治/公田故)¶
(罪/之)趙奢行法不避平原(平原家不肯出田税趙奢為趙/田部吏以法治平原用事者九)¶
<pb:KR3k0008_WYG_079-5a>¶
(人/也)十五稅一(漢恵復田租十五税一注/云漢儉於周中廢而復之)榖租(蒿/税)以律占¶
租(昭紀令人得以律占租不以實家長不自書罰金二/斤沒入所不自占隱度定辭也武帝時律外取故令)¶
(家長各以/物自占)雖一時供億議以從權(而田卒汙萊/孰云不足)雖給於¶
公上情不渉於徇私(然望彼徴求罪/湏加於從欲)地征(地/求)相地(衰/征)唯¶
加田無征(夏官司勲掌賞地之政令凡頒掌地三之一/食唯加田無征注既賞之又加賜以田所以)¶
(厚㤙唯加賞/田無國征也)賦鐡(晉趙鞅賦晉國一鼔鐡以鑄刑鼎著/范宣子所為刑書注令人出鐡以一)¶
(鼔為/率也)封田(陳轅頗為司徒賦封田以嫁公女/有餘以為己大器國人逐之出奔)墾田不實¶
(光武時天下墾田多不實帝見陳留吏牘上有書云穎/川𢎞農可問河南南陽不可問帝詰吏不服顯宗曰以)¶
<pb:KR3k0008_WYG_079-5b>¶
(墾田相方耳河南帝城多近臣南陽/帝鄉多近親田宅踰制不可問也)孔稅浮屠錢(張廷/珪武)¶
(后税天下浮屠錢營佛祠/於白馬坡作大象廷珪諫)下碇税(孔戣拜嶺南節度使/蕃舶泊歩有下碇税)¶
(戣禁絶無/所求索)収豪室税(李翺為廬州刺史時州旱遂疫逋/捐係路亡籍口四萬權豪賤市田)¶
(屋牟厚利而窶户仍輸賦翺下教使以田占/租無得隱收豪室税萬二千緡貧弱以安)税泗口(王/智)¶
(興檢校濠州節度使揫索財賂交權幸以/賈虚名用度不足始稅泗口以佐軍湏)稅外加斂(嚴/礪)¶
(節度東川擅没吏民田/宅百餘所税外加斂錢)收都畿佛祠田磑租入(李吉甫/奏收都)¶
(畿佛祠田磑税/入以寛貧民)僧道輸絹(李叔明上言謂僧道年未滿/五十可令嵗輸絹四尼及女)¶
(冠輸絹二雜役與民同之/過五十者免議雖上罷之)請檢天下田宜得益租(五代/劉審)¶
<pb:KR3k0008_WYG_079-6a>¶
(交晉髙祖拜審交三司使議者請檢天下民田宜得益/租審交曰租有定額而天下比年無閒田民之苦樂不)¶
(可等也遂止不檢/而民頼以不擾)或五分納一(謂之率貸自天寳末年/盗賊奔突克復之後府)¶
(庫一空又所在屯師用度不足於是遣御史康雲間出/江淮陶鋭往蜀漢豪商富户皆籍其家資所有財貨畜)¶
(産或五分納一請之率貸所/收巨萬計葢權時之宜通典)請簿百姓一年税錢(唐開/元十)¶
(八年御史大夫百姓一年税錢充本依舊令/髙户及典正等捉隨月収利將供官人料錢)多率税商¶
賈(其後諸道節度使觀察使多率税商賈以充軍資雜/用或於津濟要路及市肆間交易之處計錢至一千)¶
(以上者皆以分數税之自是商賈無利多失業矣上元/中勑江淮堰埭商賈牽舩過處凖斛㪷納錢謂之埭程)¶
(大厯初諸州府應税青苖錢每畝十文充百司手力資/課三年十月臺司奏縁兵馬未散百司支計不給每畒)¶
<pb:KR3k0008_WYG_079-6b>¶
(更加五/文通典)稅民屋架籍賈人貲錢(陳京初帝討李希烈財/用屈京與户部侍郎趙)¶
(賛請稅民屋架籍賈/人貲錢以率貸之)請收邸直(裴休進中書侍郎時方/鎮設邸閣居茶取直因)¶
(是商人他貨横賦之道路苛擾/休建言請收邸直無擅賦商人)奏罷稅外薑芋錢(崔戎/持節)¶
(劒南奏罷税外薑芋錢當賦錢者率/三之以其一凖繒布優其估以與民)征乘牛之出入市¶
者(宗室具兼河南尹視征乘牛/之出入市者斥所得佐用度)公田籍而不稅(往古之/時醇樸)¶
(未散公田籍而不税關市/譏而不征文粹崔融䟽)所租入十分錫一(江南野史/後主昱罷)¶
(諸郡屯田歸州縣委所屬宰簿與常賦俱征所租入十/分錫一謂之率分以為禄廪諸朱膠牙税亦然由是公)¶
(無遺利而屯田佃民絶/公吏之撓刻獲安業焉)鹽米(又先主世不㮣括定民産/自正斛上别輸三斗於官)¶
<pb:KR3k0008_WYG_079-7a>¶
(廪受鹽二斤謂之鹽米百姓便之及世宗尅淮/南鹽貨遂艱官無可支至今輸之猶為定制)民税出¶
雜産物與錢(韓文張君墓誌改澧州刺史民税出雜産/物與錢尚書有經數觀察使牒州徴民錢)¶
(倍經君曰刺史可為法不/可貪官害民留禁不肯從)被支税草以納閑廐(韓休為/虢州刺)¶
(史被支税草以納閑廐休奏請均配餘州張說駁之曰/若獨免虢州即當移向他郡休復將執奏寮吏曰更奏)¶
(必忤執政之意休曰為刺史不能救百姓之弊何以/為政必以忤上得罪所甘心也竟執奏獲免唐舊史)¶
　　　筭賦(五/)¶
白口賦(昭詔無收五口賦注漢議民年七/嵗至十五出口錢武帝加車騎也)減口賦錢(昭/詔)¶
(人未家給其/減口賦錢)文收口錢(文詔民三十賦丁男三/年而一事收口錢也)髙祖劫¶
<pb:KR3k0008_WYG_079-7b>¶
　¶
筭賦(民年十五至十六筭賦人百/二十年十一筭治庫兵車)貢禹上書(古無筭賦/口錢武帝)¶
(征四夷重賦民子産三嵗出口錢至有生多/輕殺宜令七嵗去齒乃出口錢二十始筭)倍筭(漢律/人出)¶
(一筭筭百二十錢也唯/賈人與奴婢倍筭也)孔㩁筭之科(陸贄言常賦不給/乃議蹙限而加斂)¶
(焉加斂既殫則别配之别/配不足扵是㩁筭之科設)資産之中事情不一(陸贄奏/議資産)¶
(之中事情不一有藏扵襟懷囊篋物雖貴而人莫能窺/有積於場圃囷倉直雖輕而衆以為富有流通蕃息之)¶
(貨數雖寡而計日収贏有廬舎器用之資價雖髙而終/嵗無利如此之比其流實繁一槩計估筭緡宜其失平)¶
(長/偽)¶
　　　稅舟車(六/)¶
<pb:KR3k0008_WYG_079-8a>¶
白筭軺車(漢食貨志非吏比者三老北邊騎士軺車一/筭注軺車小車也比例也非為吏人之例非)¶
(為三老非為北邊騎士/而有軺車皆令出一筭)商賈二筭(商賈有軺車之/筭注重其賦也)筭舩¶
(食貨志舩五文已上一筭匿不自占占不悉戍/邊一嵗没入緡錢有能告者以其半畀之也)孔崔融¶
獻議曰(吐蕃傳右史崔融獻議曰張騫始通西域列四/郡據兩闗斷匈奴右臂稍稍度河隍築令居以)¶
(絶南𦍑於是障矦亭遂出長城數千里傾府庫殫士馬/行人使者嵗月不絶至作皮幣筭緡錢法税舟車㩁酒)¶
(酤夫豈不懷為/長久計然也)天下諸津舟舡所聚(旁通巴漢前詣閩/越七澤十藪三江)¶
(五湖控引河洛兼包淮海𢎞舸巨艦千舳萬艘交貿往/還憧憧永日今若江津河口置鋪納税則撿覆撿覆則)¶
(遲留此津纔過彼鋪復止非惟國家税錢更遭主司僦/賂船有大小載有多少量物而税觸塗淹久統論一日)¶
<pb:KR3k0008_WYG_079-8b>¶
(之中未過十分之一因此/淹滯必至吁嗟崔融䟽)¶
　　　輕賦税(七/)¶
白大貊小貊(公羊傳曰什一天下之中正也寡乎什一/大貊小貊注貊蠻貊也蠻貊無宗廟社稷)¶
(城郭故/税薄也)白圭之清(孟子白圭謂孟子曰吾欲二十而/税可乎孟子曰子之道貊道也)薄¶
賦(輕徭/薄斂)園有桃(魏大夫刺其君國小而廹/儉以嗇而無徳以将之也)保鄣(尹鐸為/晉陽請)¶
(曰繭絲乎保鄣乎趙簡子曰保鄣哉尹鐸損其户/數損則税輕而人安可謂保鄣乎繭絲減税也)度官¶
用以賦人(食貨志漢興約法省禁輕田租什五而税/一量利禄而度官用以賦扵人法纔取也)斂¶
從其薄藏於百姓孔薄賦斂為要(令狐徳棻曰今天下/無虞惟薄賦斂為要)¶
<pb:KR3k0008_WYG_079-9a>¶
薄賦斂(張𤣥素貞觀四年治洛陽宫且東幸𤣥素上書/天下不可以力勝唯當務儉約薄賦斂以身先)¶
(之/)願蠲薄徭賦(張廷珪上䟽/願蠲薄徭賦)賦斂省則人富(盧藏用嘗/以賦斂省)¶
(則人/富)輕賦節用(李珏帝曰人君輕所賦節所用可乎珏/曰貞觀時房杜王魏為文皇帝謀固此)¶
(耳帝頗/嚮納)寛百姓租賦(李翺條興復太平大/略曰寛百姓租賦)蠲賦十萬石¶
(又曰今嵗關中麥不収陛下哀民之窮下明/詔蠲賦十萬石羣臣動色百姓歌樂遍畎畮)有詔蠲責¶
(李渤張平叔歛天下逋租渤言上不能奉詔下/不忍民窮無所逃死請放歸田里有詔蠲責)蠲橫租¶
錢三百萬(衛次公為陜虢觀察/使蠲橫租錢三百萬)罷廵勾(李吉甫罷諸路/嵗終廵勾以絶)¶
(苛/斂)寛賦斂(曲環陜州安邑人改/陳許節度寛賦斂)不剥下不加斂(程异方/討蔡异)¶
<pb:KR3k0008_WYG_079-9b>¶
(使江表調財用所至不/剥下不加斂經用以饒)寛賦(田布所至寛賦/勸穡人皆安之)劉晏書(移/書)¶
(於宰相元載京師三輔苦税入之/重淮湖粟至可減徭賦半為一利)悽惻念誅求(薄斂近/休明杜)¶
(甫簡元/使君)下無曲獻上絶私求(陸贄奏議陛下臨御之秘/清静之化下無曲獻上絶)¶
(私求近嵗已來稍逾前㫖今但滌除流誤振起聖猷則/淳風再興賄道中寢雖有貪饕之軰曷由復肆侵漁州)¶
(郡羡財亦將焉往若不上輸王府理湏下紓/疲人如是則困窮之中十又緩其四五矣)惻惻詔書¶
下半減麥與緡(半租豈不薄尚竭力/與筋元稹旱災詩)詔度支減賦(崔衍/復奏)¶
(州縣多岩田又郵𫝊劇道屬嵗無秋民舉流亡不蠲減/租頗人無生理臣見長吏之患在因循不以聞不患陛)¶
(下不憂恤也患申請不實不患朝廷不矜貸也陛下㧞/臣大州寧欲視民困而顧望不言哉徳宗從其言為詔)¶
<pb:KR3k0008_WYG_079-10a>¶
(度支/減賦)通賦䝉勿收之惠(桞宗/元表)欲人之安也在於薄斂斂¶
之薄也在於節用(若用之不節寜斂之欲薄其可得乎/在先省不急之費定經用之數使下)¶
(之人知上有憂恤之心取非/獲己自然樂其輸矣通典)¶
　　　復除(八/)¶
白小司徒稽夫家九比之數以辨老㓜貴賤廢疾凡征¶
役施舎者(舎謂復不/給徭役者)賢者能者(卿大夫以嵗時登衆寡/辨其可任者國中自七)¶
(尺及六十野自六十有五皆役之其國/中貴者賢者服公事老者疾者皆免)豐沛(漢髙曰以/沛為朕湯)¶
(沭邑復其民父老請曰沛已䝉復豐未䝉上曰/豐極不忘也特以其雍齒反吾故遂棄復豐也)平城役¶
<pb:KR3k0008_WYG_079-10b>¶
(又髙詔吏卒從軍至平城反/城守邑者皆復終日勿事)諸侯子(又詔曰諸侯子在/闗中復十二嵗歸)¶
(者半/之)復身及户(又髙詔非士大夫已下皆復其身及/户勿事注復其身及户内無徭役)魏¶
氏武卒(刑法志魏氏武卒衣三屬甲操十二石弩負矢/五十置戈其上胄帯劒贏三日之糧日中而趨)¶
(百里中試者復其/户利其田宅也)買復(食貨志武帝時兵革數動民多/買復及五大夫長以次徴發之)¶
(士益/鮮也)南頓(後漢光武過南頓復田租一嵗父老固請十/年帝曰安敢逺期十年父老曰陛下惜耳因)¶
(大笑復増/一年也)請優復(常山三考上言上生/元吉民願䝉優復)潁川(魏志文帝/復潁川一)¶
(年田/租)復耕織(史衛鞅變法民戮力本業耕織致粟/帛多者復其身小利舉以為収孥)年老¶
(漢武詔八十復三笇復二口之笇也九/十者復甲九十身末利下與革車之賦)貞婦(平帝時復/貞婦鄉一)¶
<pb:KR3k0008_WYG_079-11a>¶
(人/)車馬(武令民車騎馬者復甲/卒三人勸人養馬也)五女(晉武帝以將士應/娶者多家有五女)¶
(給/復)孔三歳一復(韋臯為劒南西川節度使始臯務私其/民列州𤣥除租凡三嵗一復臯没人徳)¶
(之/)優賢能(文粹周禮鄉大夫職曰國中自七十以下皆/征之其捨者為賢正責也服公事也注捨謂)¶
(君今復除其計耳所以優賢能/也陳章甫與吏部孫員外書)復給(文粹百姓並復給/五年奉天改元赦)¶
(陸/贄)奪其畜牧事其子孫(陸贄奏議凡有私牧者例元勲/貴戚之門所謂將家者皆統師)¶
(岳牧之後是乃嘗蒙親委或著忠勞復除征役固有常/典今忽奪其畜牧事其子孫有乞假以給資装有破産)¶
(以營卒乘道路悽憫部曲/感傷貴位崇勲孰不解體)流民還者給復三年(乾元二/年肅宗)¶
(本/紀)諸没落外畨得還者(一年以上復三年二年以上復/四年三年以上復五年外畨之)¶
<pb:KR3k0008_WYG_079-11b>¶
(人投化者復/十年通典)¶
　　　輸納(九/)¶
白輸幣(子産相鄭伯如晉晉侯未見子産曰未知見時/不敢輸幣亦不敢暴露非薦陳之不敢輸也暴)¶
(露之則恐燥濕之/不時而朽蠧也)泛舟之役(秦輸粟於晉自雍及絳相/繼命之曰泛舟之役謂從)¶
(渭水運/入汾河)歸粟(夏歸粟扵蔡周/凾矜終無資也)方輸錯出(枚乘曰諸侯方/輸錯出運行數)¶
(千里不絶其珍怪/不如山東之府)僦載煩費(王莽傳曰陳寳貨皆重則/小用不給皆輕其僦載煩)¶
(費注僦/送也)樂輸　作大函使投中(晉劉超世瑜為句容令/常年賦税者四出評百)¶
(姓家資超作大函封付之使各自書家産投函/中訖送還縣百姓依實上課所入有踰乎書也)孔緩期¶
<pb:KR3k0008_WYG_079-12a>¶
(韋温出為陜虢觀察使民當輸租而麥未熟吏白督/之温曰使民貨田中穂以供賦可乎為緩期而賦辦)代¶
下户納租(髙承簡遷邢州刺史觀察府責/賦尤急承簡代下户數百輸租)蠶絲盡輸税¶
(機杼空倚壁/桞宗元田家)姑舂婦擔輸促促(輸官不足歸賣/屋元稹田家詞)老翁家¶
貧在山住耕種山田三四畝(苖䟱税多不得食輸入官/倉化為土張籍野老歌)¶
賦調嘗與民為期(不擾自辦/王仲舒傳)¶
　　　均輸(十/)¶
白桑𢎞羊為大司農中丞管諸侯計事事稍置均輸以¶
通貨物(諸所輸於官今去其土地所饒平於其所在/時所價官更於他處賣之輸者便而官有利)張¶
<pb:KR3k0008_WYG_079-12b>¶
林請立(後漢張林請布帛為租以通貨/立均輸朱暉議比賈販而止)建以均輸𢎞羊¶
見非於卜式(比之賈販張林/沮計扵朱暉)興㩁筦之利誠欲豐財(畜/聚)¶
(斂之臣則/為傷義)作法於貪其敝何救(以義為利/則人不食)若謀之不臧¶
(雖得而非/貴同上)輸販(權/販)籠貨委輸　坐市販　昔邊鄙或聳¶
猶假贍軍(今役車其休/豈資興利)賜軍輸(後漢光武以劉盆子為/趙王郎中上賜洛陽軍)¶
(輸地以列肆/使食税終身)平凖(食貨志唯桑𢎞羊以天下賦輸或不/償其僦費乃請置大農部丞數十人)¶
(分部主郡國名往往置均輸鹽鐡官軍令逺方各以其/物如異時商賈所轉販者為賦而相權輸置平凖於京)¶
(師都受天下委輸召二官治車器皆仰給大農大農諸/官盡籠天下諸侯之貨物貴則賣之賤則買之如此富)¶
<pb:KR3k0008_WYG_079-13a>¶
(商大賈亡所牟其利反本物不得/騰踴故抑天下之物名曰平凖)孔顧少連(字夷仲改/京兆尹先)¶
(是京畿租賦薄厚不/能一少連以法均之)均租調(韓滉為鎮海軍節度使均/租調不踰年境内稱治)¶
居無主客人無丁中商賈税三十之一與居者均税(自/代)¶
(宗時始以畒定稅而斂以夏秋至徳宗相楊炎遂作兩/税法夏輸無過六月秋輸無過十一月置兩税使以總)¶
(之量出制入居無主客以居者為簿人無丁中以貧富/為差商賈税三十之一與居者均役田税視大厯十四)¶
(年墾田之數為定遣黜陟使按比諸道丁産等級/免鰥寡惸獨不濟者敢有加斂以枉法論食貨志)因暴¶
斂以毁其家(陸宣公豪富之徒乘急令以邀其利窮乏/之輩因暴斂以毁其家非所謂均節財物)¶
(凖平賦法/之術也)若抵石於井非極泉不止(李渤上言渭南長/源鄉户四百今纔)¶
<pb:KR3k0008_WYG_079-13b>¶
(四十閿鄉户三千而今遷他州縣大抵類此唯其弊始/於㰙逃人之賦假令十室五逃則均責未逃者若抵石)¶
(於井非極泉不止誠由聚斂之臣割下媚上願下詔一/賜禁止計不三年人必歸於農夫農國之本本立而太)¶
(平可/議矣)免貧者而不益富者税此誠當也(乘理政之後固/非若此不可不)¶
(幸乘弊政之後其可爾耶夫弊政之大賄賂行而征賦/亂茍然則貧者無資以求於吏則有貧之實而不得貧)¶
(之名富者操其贏以市於吏則無富之名而有富之實/貧者困而無所省富者恣而無所忌固必問其實則貧)¶
(者固免富者固賦矣安得待一定之論哉若曰止免貧/者而富者不問則僥倖者衆皆挾重利以邀貧者猶若)¶
(不免焉若曰檢富者懼不得實而不可増焉則貧者亦/不得實不可免矣若皆得實故縱以為不均何哉孔子)¶
(曰不患寡而患不均不患貧而患不安今富者税益少/貧者不免捃拾以輸縣官以為不均大矣桞宗元答元)¶
<pb:KR3k0008_WYG_079-14a>¶
(饒州/書)不能救弊何以為政(韓休請均配餘/州餘見田賦門)¶
　　　平糴(十一/)¶
白食貨志李悝為魏文侯作盡地力之教曰糴甚貴傷¶
民(人士工/商也)甚賤傷農民傷則離散農傷則國貧甚貴甚¶
賤其傷一也善為國者使民無傷而農益勸故善糴者¶
必謹觀嵗有上中下熟上熟其收自四萬四百石(平嵗/百畒)¶
(收百五十石今大熟四倍六百石計民終嵗/長四百石官糴三百石此為糴三舎一也)中熟自三¶
餘三百石(自三収四百五十石終嵗長三百/石官糴二百石此為糴二捨一也)下熟自倍¶
<pb:KR3k0008_WYG_079-14b>¶
餘百石(自倍収三百石終嵗長百石官糴五十/石云下熟糴一謂中分百石之一也)小飢收¶
百石(平嵗收一百五十石今小/飢收百石收三分之二)中飢七十石(収三分/之一)大¶
飢三十石(收五分/之一)故大熟則糴三而捨一中熟則糴二¶
下熟則糴一使民適足價平則止小飢則發小熟之所¶
斂大飢則發大熟之所斂而糶之故雖有飢饉水旱糴¶
不貴而民不散取有餘補不足行之魏國以富彊糴三¶
輔罷關東漕(漢宣時歳數登穰榖石至五錢大司農耿/夀昌善為筭能商功利奏言故事嵗漕關)¶
(東糓四百萬斛以給京師用九十六萬人宜糴三輔𢎞/農河東上黨太原榖足供京師可以省關東漕九十過)¶
<pb:KR3k0008_WYG_079-15a>¶
(半大夫蕭望之奏以漕關内之榖築倉治舡費直二萬/億有動衆之功恐生旱氣上不聽望之之言漕事果便)¶
(壽昌遂曰邊郡築倉以榖賤時増價糴之以利農貴/時減價糶之名曰常平民便之上奏賜爵關内侯)常¶
平(元帝時大水琅琊人相食在位諸儒/多以常平請罷無與人争利皆罷之)管子曰嵗有㓙¶
穰榖有貴賤人君不治則畜賈遊於市乘人不給百倍¶
其本是以民有餘則輕之故人君散之以重凡重輕散¶
斂之以時即准平故大賈畜家不得豪奪吾人也　裒¶
多益寡　稱物平施　貿遷有無　狗彘食人食而不¶
知檢野有餓莩而不知發(孟/子)故管子之輕重李悝之平¶
<pb:KR3k0008_WYG_079-15b>¶
糴𢎞羊之均輸夀昌之常平　亦有從事故古為之有¶
數吏良而令行故民頼其利萬人作乂(漢書/賛)糶三十(史/記)¶
(糶三十病農九十病末上不過八十下不減三十/則農末俱利務完物無息敝相質易腐敗而食之)不便¶
(後漢劉般伯興為金吾将軍帝欲置常平公卿多以為/便般以常平外有利人之名内實侵刻百姓豪右因縁)¶
(為姦帝/乃止)孔建平糴法(張儉徙代州勸墾田力耕嵗數稔/私蓄富實儉恐虜易驕乃建平糴)¶
(法入之官/虜喜悦)置和糴貯備使(呉武陵信州人長慶初竇易/直以户部侍郎判度支表武)¶
(陵主鹽北邊易直以不職薄其遇㑹表置和糴貯備使/擇郎中為之武陵諫曰今縁邊膏壤鞠為榛杞父母妻)¶
(子不相活前在朔方度支米價四十而無踰月積皆先/取商人而後求牒還都受錢脱有冦薄城不三旬便當)¶
<pb:KR3k0008_WYG_079-16a>¶
(餓死何所取財/而云和糴哉)中人爲和糴使(髙鉞元和末以中人/為和糴使鉞䟽論執)關¶
輔以榖賤傷農宜加價糴糓(陸贄近嵗關輔之地年榖/屢登數減百姓税錢許其)¶
(折納粟麥公儲委積足給數年田農之家猶困糓賤今/夏江淮水潦漂損田苖比於常時米價加倍甿庶匱乏)¶
(流庸頗多關輔以榖賤傷農宜加價糴榖以勸稼/穡江淮以榖貴民困宜減價糶以救㓙災之厄)榖糴¶
豐賤殊異往時(陸贄近者㳂邊諸州頻嵗大稔榖糴豐/賤殊異往時此乃天賛國家永固封畧)¶
(之時也而尚日不暇給曽無逺圖軍府有歉食之詞穡/人有悔耕之意天賛而不愛其利農傷而不䘏其窮及)¶
(㓙災流行播殖墯廢雖復悔恨事何可追頃請擇人/充使委之平糴務農陛下以理貴因循未賜允許)江¶
淮旱榖踴貴(盧坦江淮旱榖踴貴或請抑其直坦曰所/部地狹榖來他州若直賤不來矣不如任)¶
<pb:KR3k0008_WYG_079-16b>¶
(之既而商賈以米坌至乃/多貸兵食出諸市價遂平)¶
　　　貢獻(十二/)¶
白九貢任土(百貨/以時)歸時事於宰旅(韓宣子聘問王使請/事對曰晉士匄将歸)¶
(時事於宰旅注時事四時貢職宰旅冡/宰之事也言貢獻於宰旅者不敢斥尊)陳之藝極(藝極/法度)¶
入以嵗時天子班貢(輕重/之列)貢職之數(禮天子合諸侯制/貢職之數輕重之)¶
(法以逺近/土宜為度)制財用之節(貢職/多少)方物貢之有時取之以道¶
　飲化爰來人無逺邇(率職而入/貢有等夷)悦服(樂/輸)樂率　貢職¶
賨幪(夷狄/布貨)賮志(貨/也)方賮　望曰來賔(以時入/貢漢書)憬彼淮夷¶
<pb:KR3k0008_WYG_079-17a>¶
來獻其琛(憬逺也/琛寳也)禹别九州而任土作貢　王府則有¶
底貢(底致/也)無有逺邇畢獻方物(武王/克商)諸侯官受方物¶
府無虚月(魯之於晉職貢不乏/史不絶書府無虚月)誅求無時悉索敝賦以¶
來會時事也列尊貢重(列位也公侯地/廣故所貢多)卑而貢重甸服¶
也(甸服天子畿/内供職貢也)貢之無藝　貢獻無極亡可待也合諸¶
侯藝貢事禮也(藝法/也)棧山般海踰沙軼漠之貢史不絶¶
書(文/選)誅求不已具歎無時(供給既難/寧無虚月)時入(周禮以/時入之)地貢¶
(地以生/物入貢)各以所有(周禮制有貢/各以地所有)畢納(納/畢)庭實　有獻於¶
<pb:KR3k0008_WYG_079-17b>¶
公(穎考/叔)凡於尊者有獻而不敢以聞(此謂/獻辭)貔皮(詩曰獻/其貔皮)¶
(赤豹/黄羆)彞器(傳諸侯皆獻彞器於王晉獨無有何/叔向曰與䘮賔宴又求彞器非禮也)也盡其¶
土實(土地/所有)獻芹(列子曰昔有獻芹於鄉/老甞之苦笑而退也)獻未有程(髙詔/欲省)¶
(賦甚今獻未有程法也吏或多賦以為獻宜令諸侯常/以八月十月朝獻郡國各以口數率人錢嵗以六十三)¶
(以給/獻費)獻費(見上/注)述職(漢詔曰諸侯納貢非/為財幣所以述職)封還獻物(後/漢)¶
(順詔桂陽太守文襲獻大/珠以希幸媚帝令還之)千里馬寳劒(光武有獻千里/馬及寳劒劒賜)¶
(騎士馬/駕鼔車)太官勿受(光武詔郡國所獻疲/敝令太官勿受也)置堠(和帝時南/海獻龍眼)¶
(荔枝十里一置五里一/堠奔騰險阻死者繼路)白羽扇(晉庾澤嘗以白羽扇獻/帝嫌其非新反之劉劭)¶
<pb:KR3k0008_WYG_079-18a>¶
(云/云)孔巧索珍異(杜元頴敬宗驕僻不君元頴每欲中帝/意以固幸乃巧索珍異獻之踵相躡於)¶
(道/)獻金鐶(宇文士及從化及至黎陽帝手書召之士及/亦遣家僮間道走長安通諄勤且獻金鐶帝)¶
(悦曰我嘗與士及共事/今以此獻是將來矣)孫伏伽上言(相國叅軍盧牟子/獻琵琶長安丞張)¶
(安道獻弓矢並被賚賞以率土/之富何索不致豈少此物哉)簿羡貲百萬以獻(王遂/師東)¶
(討李師道召為光禄卿淄青行營糧料使/俄而賊誅遂簿羡貲百萬以獻帝髙其能)獻木桮藤盤¶
(韋嗣立獻木桮/藤盤數十物)願租賦外一絶(姚元崇曰戚里貢獻以/求媚於上公卿方鎮寖)¶
(亦為之臣願租賦/外一絶之可乎)必躬閱視(渾瑊嵗時貢/奉必躬閱視)掊斂獻貢(齊/映)¶
(為桂管江西兩觀察使映罷不以/罪兾復進乃掊斂獻貢以中帝欲)天下嵗入之物(唐食/貨志)¶
<pb:KR3k0008_WYG_079-18b>¶
(天寳時租錢二百餘萬緡粟千九百八十餘萬斛庸調/絹七百四十萬疋綿百八十餘萬屯布千三十五萬餘)¶
(端天子驕於佚樂而用不知節/大抵用物之數常過其所入)詭取諸郡輕貨上於帝¶
(韋堅舡次樓卜堅詭取諸郡/輕貨上於帝以給貴戚近臣)獻瓶(初諸藩銀大瓶止五/尺李兼為江西始獻)¶
(六尺瓶至齊/映乃八尺云)數奏鷹犬異獵(太穆皇后竇氏帝後見隋/政多亂妄誅極乃為自安)¶
(計數奏鷹犬/異獵煬帝喜)滄海未全歸禹貢(杜甫/詩)洛下舟車入天中¶
貢賦均(上/)户部郎中(掌任土所出而為/貢賦之差六典)户部有獻(李絳/遷户)¶
(部侍郎判本司帝以户部故有獻而絳獨無何哉答曰/凡方鎮有地則有賦或嗇用度易羨餘以為獻臣乃為)¶
(陛下謹出納烏有羡贏哉若以為獻是從/東庫物實西庫進官物結私恩帝戄然悟)杜鴻漸(兼成/都尹)¶
<pb:KR3k0008_WYG_079-19a>¶
(請入朝獻寳器五床羅/錦十五床麝臍五石)獻縑(韓滉帝既狩梁/州獻縑千萬疋)無獻(李峴/遷京)¶
(兆尹𤣥宗嵗幸温陽甸内巧供/億以媚上峴獨無所獻帝異之)悉禁(李石開成赦令天/下非藥物茗果他)¶
(貢悉/禁)廣貢奉(劉餗廣貢/奉以結㤙)公託進獻(楊炎曰四方貢獻悉/入内庫權臣巧吏因)¶
(得旁縁公託進獻私/為贓盗者動萬萬計)以珍貢私别庫(陸贄始帝播遷府/藏委棄衛兵無楮)¶
(衣至是天下貢奉稍至於是行在夾廡署瓊林大盈二/庫别蔵貢物贄諫以今師旅方殷瘡痛呻吟之聲未息)¶
(遽以珍貢私别庫恐羣臣有所觖望請悉出以賜有功/令後納貢必歸有司先給軍賞瓌恠纎麗無得以供是)¶
(乃散小儲成大儲捐小寳/固大寳也帝悟即撤其署)獻羡錢五百餘萬(韓滉封鄭/國二年更)¶
(封晉是嵗入朝獻羡錢五百餘萬/緡詔加度支諸道轉運鹽鐡等使)淡菜蚶蛤(孔戣明州/嵗貢淡菜)¶
<pb:KR3k0008_WYG_079-19b>¶
(蚶蛤之屬戣以為自海抵京師/道路役凡四十三萬人奏罷之)得相(王播自淮南還獻/玉𢃄十有三銀盌)¶
(數千綾絹四十/萬遂再得相云)諫罷(錢徽加承㫖是時内積財圖復河/湟然禁無名貢獻而至者不甚却)¶
(徽懇諌/罷之)貢蚶(元稹徙浙東觀察使明州嵗貢蚶/役郵卒萬人不勝其疲稹奏罷之)獻銀壺¶
甕(李絳襄陽裴均違詔書獻銀壺甕數百具絳/歸之度支示天下以信帝可奏仍赦均罪)以佩刀¶
獻(張説為東都留守説知太平等懷逆乃/因使以佩刀獻𤣥宗請先决䇿帝納之)脂盝粧具(李/徳)¶
(裕為浙西觀察使敬宗立侈用無度詔浙西上脂盝粧/具徳裕奏比年旱災物力未完三月壬子赦令常貢之)¶
(外悉罷進獻此陛下恐聚斂之吏縁以成姦雕鏤之人/不勝其敝也願詔宰相議何以俾臣不違詔㫖不乏軍)¶
(興不疲人不斂怨則前&KR0897;後詔咸可遵承不報方是時/罷進獻不閱月而求貢使者足相接於道故徳裕推一)¶
<pb:KR3k0008_WYG_079-20a>¶
(以諷/他)侏儒(陽城為道州刺史産侏儒嵗貢朝廷城哀其/生離無所進帝使求之城奏曰州民盡短若)¶
(以貢不知何者/可共自是罷)獻錢三十萬緡(崔祐甫淄青李正己畏/帝威斷表獻錢三十萬)¶
(緡以觀朝廷帝意其詐未能答祐甫曰正己誠詐陛下/不如遣使勞其軍以所獻就賜將士若正己奉承詔旨)¶
(是陛下㤙洽士心若不用彼自斂怨軍且亂又/使諸藩不以朝廷為重賄帝曰善正己慙服)獻糗餌¶
數百䭾(張濬黄巢之亂稱疾挾其母走商山僖宗西出/衛士食不給漢隂令李康獻糗餌數百䭾士皆)¶
(厭給帝異之曰爾乃及此乎對曰臣安知為此/張濬教臣也乃急詔濬至行在再進諫議大夫)羡餘(白/居)¶
(易河東王鍔將加平章事居易以為宰相天下具瞻非/有重望顯功不可任按鍔誅求百計不䘏彫瘵所得財)¶
(號為羡餘以獻今若假以名器四/方聞之皆謂陛下得所獻與宰相)餼牽外無他獻(裴耀/卿傳)¶
<pb:KR3k0008_WYG_079-20b>¶
(帝謂張説曰今帝有事岱宗而懷州刺史/王丘餼牽外無他獻我知其不市㤙也)獻馬(鄭珣瑜/為河南)¶
(尹未入境會徳宗生日尹當獻馬吏欲前取印白珣瑜/視事且内贄珣瑜徐曰未到官而遽事獻禮歟不聽)¶
零陵香上供(韋宙湘源生零陵香嵗市/上供人苦之宙為奏罷)四方爭為恠珍¶
入貢(𤣥宗貴妃楊氏四方爭/為恠珍入貢動駭耳目)貢賦不絶(趙匡凝太祖表/匡凝荆襄節度)¶
(使以匡萌為荆南留後是時唐衰藩鎮不/復奉朝廷獨匡凝兄弟貢賦不絶五代史)韓愈上尊號¶
表(章亥所歩禹稷所書四面輻輳各修貢職西戎之首/北狄之渠怛威愧徳失據狼狽收其種落逃遁逺去)¶
(來獻羊馬/千里不絶)寸地尺天皆入貢(竒祥異瑞皆來送不知何/國致白環復道諸山得銀)¶
(甕杜甫洗/兵馬行)感其志而戒初(一品集異域歸忠傳序昔越/裳貢雉薦於宗廟西旅獻獒)¶
<pb:KR3k0008_WYG_079-21a>¶
(陳於典訓所以感其志而戒其初仁聖大孝皇帝龍荒/君長上表獻良馬二絶大漢而貢赤誠渉流沙而霑赭)¶
(汗/)萬里貢賦(百蠻歸欵/辛替否傳)貢賦均(洛下舟車入天中貢/賦均杜甫有感詩)天¶
子誕日諸道爭以侈麗奉獻(常衮天子誕日諸道爭以/侈麗奉獻不則為老子浮)¶
(屠解禱事衮以為漢文帝還千里馬不用晉武帝焚雉/頭裘宋髙祖碎琥珀枕是三主者非有聰明大聖以致)¶
(治安謹身率下而已今諸道饋獻皆淫侈不急而節度/使非能男耕而女織者類出於民是斂怨以媚上也請)¶
(還/之)禁獻侏儒短節(髙祖本紀武徳元年十一月戊申禁/獻侏儒短節小馬庳牛異獸竒禽)¶
貢奉母慮五十萬(王紹為租庸判官徳宗已西狩乃督/輕貨趣間道走洋州紹先見行在帝)¶
(勞之曰吾軍乏春服朕且衣裘奈何紹流涕曰租庸使/遣臣貢奉毋慮五十萬即至帝曰道回逺經費方急何)¶
<pb:KR3k0008_WYG_079-21b>¶
(可望耶後五十萬/繼至猶足紓難)天下以進奉結主恩(崔衍遷宣歙觀/察使先是天下)¶
(以進奉結主恩州藏耗竭韋臯劉賛為之倡賛死衍代/之舊貢金錫凡十八品皆倍直市於州民匱多逃去衍)¶
(至蠲/革之)莊宗以來方鎮進獻之事稍作(自莊宗以來方鎮/進獻之事稍作至)¶
(於晉陽不可勝紀矣其添都助國之物動以千數計至/於來朝奉使買宴&KR2213;罪莫不出於進獻而功臣大將不)¶
(幸而死則其子孫率以家貲求刺史其物多者得大州/善地葢自天子皆以賄賂為事矣則為其民者其何以)¶
(堪之哉/五代史)楚州獻定國寳一十一(酉陽雜爼初代宗即位/有慶雲見黄氣抱日初)¶
(楚州獻定國寳一十一乃上詔監國詔曰上天降寳獻/自楚州神明生厯數之符合璧定妖災之氣初楚州有)¶
(尼真如忽有人接去天上天帝言下方有災令以此寳/鎮之其數十二楚州刺史崔侁表獻焉一曰𤣥黄天符)¶
<pb:KR3k0008_WYG_079-22a>¶
(形勢如笏長八寸有孔辟人間兵疫二曰玉雞毛白玉/也王者以孝理天下則見三曰糓璧白玉也如粟粒無)¶
(雕鐫之跡王者得之五榖豐熟四曰西王母白環二枚/所在處外國歸伏五曰闕名六曰如意寳珠大如雞卵)¶
(七曰紅靺鞨大如巨粟八曰瑯琊珠二枚逾常珠有逾/徑一寸三分九曰玉玦形如玉環四分缺一十曰玉印)¶
(大如半手理如鹿形䧟入印中十一曰皇后粉採桑鈎/細如箸屈其末十二曰雷公石斧形無孔諸寳寘之日)¶
(中皆白/氣連天)瑞龍腦(天寳末交趾貢龍腦如蠶蟬形波斯言/老龍腦樹節方有禁中呼瑞龍腦上賜)¶
(貴妃十枚香/聞十歩同上)¶
　　　闕貢(十三/)¶
白苞茅不入(齊桓伐楚曰爾貢苞茅不入王祭不供寡/人是徴對曰貢之不入寡人之罪也敢不)¶
<pb:KR3k0008_WYG_079-22b>¶
(供/給)不供是懼　闕而為罪　宜守命以供時(豈絶書/而重月)既¶
爽樂輸(宜科/墯職)未乖恱使(何悔/樂輸)無之實難　貢或不供(必/先)¶
(問/罪)臨事有虧(則思/移過)先期不告(誰今/當辜)宋義王(不供/職貢)慢官之¶
後(徒欲/費辭)戒事之前(胡不/申報)孔貢獻不入(髙駢自乾符以來/貢獻不入天子)¶
貢職廢闕責當有歸(陸宣公自希烈亂常汚染淮甸貢/職廢闕責當有歸在於編氓豈任)¶
(其/咎)諸侯春不貢(杜甫/詩)藩貢或闕王命征之(蘇頲藩貢或/闕王命征之)¶
(於是乎治兵其郊/獲辭而止本傳)楚貢何年絶(杜甫/詩)珍竒之貢不入(張/東)¶
(之論戍姚/州之弊)¶
<pb:KR3k0008_WYG_079-23a>¶
　　　訴貢賦(十四/)¶
白子産爭承(承謂負/賦之次)曰鄭伯男也使從諸侯之貢懼不¶
給也貢之無極亡可待也自日中以爭至於昏晉人許¶
之子産爭承田班輕重(見/上)叔孫將命請視邾滕(叔孫會/於宋季)¶
(武子使視邾滕言自/比邾滕永薄賦也)茍非讎敵(敢不/樂輸)請恤薄言(宜寛/厚斂)事¶
必舉中(節宜/奉上)雖家財將竭宜緩誅求(而國賦是資/則難蠲免)訴永¶
減而猶可(請不供/而謂何)孔訴機織未就(盧坦為夀安令河南/賦限已窮縣人訴機)¶
(織未就坦詣府請申十日不聽坦諭縣人第/輸勿顧限違之不過罰令俸爾由是知名)上請貸期¶
<pb:KR3k0008_WYG_079-23b>¶
(文粹孫樵書何易於督賦何如曰上/請貸期不欲累絶百姓使錢出粟帛)糧儲屋宅男女牛¶
羊幾盡(元結拜道州刺史初西原蠻掠居人數萬去遺/户裁四千諸使調發符牒二百函結以人困甚)¶
(不忍加賦即上言臣州為賊焚破糧儲屋宅男女牛羊/幾盡今百姓十不一在耄孺騷離未有所安嶺南諸州)¶
(冦盗不盡得守捉候望四十餘屯一有不靖湖南且亂/請免百姓所負税租及租庸使和市雜物十三萬緡帝)¶
(許之明年租庸使索上供十萬緡結又/奏歳正租庸外所率宜以時増減詔可)¶
　　　九貢(十五/)¶
白周禮太宰以九貢致邦國之用一曰祀貢(積牲苞/茅之屬)二¶
曰嬪貢(嬪或為賔皮帛之/屬𤣥謂貢絲枲也)三曰器貢(宗廟之器也𤣥謂/器者銀鏤金磬)¶
<pb:KR3k0008_WYG_079-24a>¶
四曰幣貢(繡帛也𤣥謂/玉帛皮幣也)五曰材貢(竹木/之材)六曰貨貢(金珠/龜象)¶
七曰服貢(祭服/絺綌)八曰㳺貢(毛羽/之屬)九曰物貢(謂九州之外/各以所貢之)¶
(物為贄若慎肅/貢楛矢之類)禹貢九州　兾州(厥貢漆絲厥篚織/文文謂綺錦之屬)青¶
州(厥貢鹽絺海物惟錯錯雜也非一種也岱畎絲枲鈆/石也鈆松恠石厥篚檿絲檿絲柔蠶絲中琴絃者)¶
徐州(厥貢惟土五色羽畎夏翟嶧陽孤桐泗濵浮磬淮/夷璸珠暨魚厥篚𤣥纎縞纎細也縞白纎也𤣥黒)¶
(繒也纎在中混/二物皆細也)揚州(厥貢惟金三品瑶琨篠蕩篠竹箭/也齒革羽毛惟木厥篚織貝厥苞)¶
(橘柚錫貢注錫/命乃貢不常貢)荆州(厥貢羽毛齒革惟金三品杶榦栝/栢礪砥弩丹惟箘簵楛注美竹也)¶
(三邦底貢厥名注楛中矢榦三物非雲夣之澤三國咸/致貢也包匭菁茅厥篚𤣥纁&KR0008;組九江納錫大龜注大)¶
<pb:KR3k0008_WYG_079-24b>¶
(龜亦命錫/乃貢之)豫州(厥貢漆絲絺紵厥篚纎纊/錫貢磬錯注治玉曰錯)梁州(厥貢璆/鐡銀鏤)¶
(砮磬熊羆/狐狸織皮)雍州(厥貢惟璆琳琅/玕厥篚𤣥黄)兖州(厥貢漆絲/厥篚織文)孔辨其¶
名物(白居易裴洪泰太府少卿制九土之貢百/品之貨辨其名物謹其出納常在外府)貢賦未¶
均於九州(桞宗元為樊左丞讓官表版/圖再緝貢賦未均於九州)貢賦修於九州¶
(同上/表)從民之宜乃九於野(墳厥貢藝而有上/中下同上天對)¶
　　　蠻夷貢賦(十六/)¶
白書西旅獻獒(太保作/旅獒)無有逺邇畢獻方物　貴寳(周/禮)¶
(九州之外謂之蕃國也一見名/以其貴寳為贄象胥諭言語也)嚮風來享(來/王)名馬(西域/獻)¶
<pb:KR3k0008_WYG_079-25a>¶
果下馬(魏志穢國今朝鮮皆其地出果下/馬漢時嘗獻之才尚三尺以來)賨布(晉食貨/志夷人)¶
(輸賨布户一疋逺者或一丈逺夷不課田者輸義/米户三斛逺者五㪷米極逺者輸筭錢八十二文)義米¶
(見/上)被聲教(選遐/荒)越裳白雉(後漢交趾之南有越裳國周/公居攝六年越裳以三象重)¶
(譯獻白雉曰天無烈風雷電/則中國有聖人也故來獻之)請加稅(後漢順帝時武陵/守上書以蠻夷率)¶
(服可比漢民増租請加稅/虞翻云不可帝不從果叛)常賦(鄭純為永昌守與哀牢/夷得嵗輸布貫頭衣領)¶
(二鹽一斛/以為常賦)賨人(晉書廪君出武落丹穴名務相氏巴姓/種類遂繁奏并為黔中郡薄賦之口出)¶
(錢四十巴人呼/賦為賨人也)蕃夷進獻式(主客式諸蕃夷進獻答諸/色無估價物鴻臚寺量之)¶
(酬答/也)孔葱嶺以東皆奉貢贄(楊恭仁為凉州總管由葱/嶺以東皆奉貢贄就加納)¶
<pb:KR3k0008_WYG_079-25b>¶
(言/)朝貢踵至(裴矩帝自東都矩以蠻夷朝貢踵至諷帝/悉召天下竒倡恠妓大陳端門前曳錦縠)¶
(珥金琲者十餘萬詔百官都人列繒樓幔閣夾道被服/光麗㕓邸皆供帳池酒林胾譯長縱蠻夷與民貨易在)¶
(所令邀飲食相娯樂蠻夷咨嗟謂/中國為仙都帝所天子以為誠)諸國悉使者奉獻(魏/徴)¶
(高昌王麴文泰將入朝西域諸國欲困文泰悉使者奉/獻帝詔文泰使人厭怛紇干迎之徴曰異時文泰入朝)¶
(所供擬不能具今又加諸國焉則瀕塞州縣以乏致罪/者衆彼以商賈來則邊人為之利若賔客之中國蕭然)¶
(耗矣漢建武時西域請置都護送侍子光武/不許不以蠻夷弊中國也帝曰善追止其詔)獻萬釘寳¶
細金𢃄馬五千匹(統業護可汗獻萬釘/寳細金𢃄馬五千匹)獻生口數十(裴/寛)¶
(拜范陽節度使檀州刺史何僧獻/生口數十寛悉歸之故夷夏感附)獻濵塞亭障(李吉甫/吐蕃復)¶
<pb:KR3k0008_WYG_079-26a>¶
(請獻濵塞亭障南北數千里永盟吉甫謀曰邊境荒阻/犬羊相吞邊夷按圖覆視且不能知今生蕃綿山跨谷)¶
(以數畨紙而圖千里起靈武著劒門要險之地所亡二/三百所有得地之名而實䘮之陛下將安用此帝乃詔)¶
(謝賛普/不納)猛火油薔薇水(五代占城顯徳五年其國王因/徳漫遣使者莆訶散來貢猛火)¶
(油八十四瓶薔薇水十五瓶其表以貝多葉書之以香/木為函猛火油以洒物得水則出火薔薇水云得自西)¶
(域以洒衣雖/敝而香不滅)魚牙紬海豹皮(新羅開元中數入朝獻果/下馬朝霞紬魚牙紬海豹)¶
(皮又有/二女)獻琥珀馬碯(日本永徽初獻琥珀大/如斗馬碯若五升器)龍腦香(西/域)¶
(摩揭陀貞觀十六年遣使/者獻龍腦香璽書優答)貢頗黎狀若酸棗(罽賔武徳/二年遣使)¶
(者貢寳𢃄金鎻水晶/醆頗黎狀若酸棗)鬱金香(東安開元十四年納馬豹/後八年獻波斯馬二拂菻)¶
<pb:KR3k0008_WYG_079-26b>¶
(繡氍毬一/鬱金香等)緑金精(西域驢分國貞觀十七年遣使/獻赤玻瓈緑金精下詔荅賚)蠻琛¶
夷貢(北狄賛蠻琛夷/貢踵相逮於廷)紫瓷盆(唐杜陽編武宗會昌元年/渤海貢紫瓷盆量容半斛)¶
(内外通瑩其色純紫厚/可寸餘舉之則若鴻毛)黄金鵝以獻(吐蕃賛普餘/見向化門)日本¶
獻方物(日本建中元年使者真人興能獻方/物興能善書真人葢因官而氏也)九夷八蠻¶
在荒服之外者皆已賔貢(韓/文)唐受命為天子(凡四方萬/國不問海)¶
(内外無小大咸臣順於朝時節貢水土百/物大者特來小者附集送殷貟外序同上)越裳貢雉(昔/越)¶
(裳貢雉薦於宗廟西旅/獻獒陳扵典訓一品集)高麗貢方物髙祖欲讓而不臣¶
(温彦博執不可曰遼東本周箕子國漢𤣥莬/郡不使北面則四夷何所瞻仰帝納而止)或時候風¶
<pb:KR3k0008_WYG_079-27a>¶
潮朝貢(蠻胡賈人舶交海中若帥/得人則一邊盡治韓文)窮天貢賝異(同上/聮句)五¶
色玉(酉陽雜俎天寳初安思順進五色玉𢃄又於左藏/庫中得五色玉杯上恠近日西賮無五色玉令責)¶
(安西諸蕃蕃言比嘗進皆為小勃律所劫不逹上怒欲/征之乃命王天運統諸蕃兵伐之勃律君長恐懼請罪)¶
(悉出寳玉願嵗貢獻天/運不許即屠城而還)¶
　　　出財助國(十七/)¶
白卜式輸家財(漠武有事匈奴卜式上書輸家財半助/邊上問欲官乎式曰臣少牧羊不曽為)¶
(吏不願為官曰家有寃乎式曰不與人爭未嘗有寃但/以天子征匈奴有智者宜效用有財者宜助國公孫𢎞)¶
(曰此非人情不可以化而亂法遂不報數嵗渾邪降縣/官人衆式復持二十萬與河南尹尹上其名帝謝之召)¶
<pb:KR3k0008_WYG_079-27b>¶
(賜式外繇四百人時富家皆匿財唯式/欲助軍費上以式為郎中以諷天下)杜緩入錢榖(元/帝)¶
(時榖貴人流西羗反方征之杜緩上書/入錢榖助用前後數百萬後為太常)麋竺助軍資(蜀/志)¶
(麋竺率奴客二千金銀貨幣/助軍資于時困匱頼以復振)奉國　奉上　憂國　憂¶
邊　徇公　産侔陶白室比程羅(古時/富人)王丹上麥(鄧禹/西征)¶
(王丹率宗族/上麥二千斛)蕭何佐軍(漢召平謂蕭何曰上有疑君之/心宜讓封悉以家私助軍何從)¶
(其計上/大悦)王肅上錢縑(後漢東海王肅以西𦍑未平上錢/二萬永和中復上縑萬匹助國費)¶
(鄧太后下/詔褒納之)孔出貲助邊(嚴震至徳乾徳/中數出貲助邊)前後賞賜皆上¶
于官(李嗣業前後賞賜皆/上扵官以助軍云)詔方鎮獻財助軍(李固言帝/伐回詔方)¶
<pb:KR3k0008_WYG_079-28a>¶
(鎮獻財助軍上/䟽固諫不從)上米五十萬斛鹽二萬斛(張允伸龎勛/以徐州反上)¶
(書欲遣弟允臯領兵討賊不許上/米五十萬斛鹽二萬斛佐用度)出家貲助軍(李叔眀/徳宗幸)¶
(興元出家貲助軍/悉衣幣獻宫掖)¶
　¶
　¶
　¶
　¶
　¶
<pb:KR3k0008_WYG_079-28b>¶
　¶
　¶
　¶
　¶
　¶
　¶
　¶
　白孔六帖卷七十九¶
