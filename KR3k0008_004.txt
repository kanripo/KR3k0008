# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:49.827048
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四
<pb:KR3k0008_WYG_004-1a>¶
欽定四庫全書¶
　白孔六帖卷四　　　　唐　白居易　原夲¶
　　　　　　　　　　　宋　孔　傳　續撰¶
　　嵗陽(一/)　　　　　嵗名(二/)¶
　　月陽(三/)　　　　　寒(四/)¶
　　熱(五/)　　　　　　隂陽(六/)¶
　　元日(七/)　　　　　人日(八/)¶
　　正月十五(九/)　　　晦日(十/)¶
<pb:KR3k0008_WYG_004-1b>¶
　　社日(十一/)　　　　中和節(十二/)¶
　　寒食(十三/)　　　　三月三(十四/)¶
　　五月五(十五/)　　　伏日(十六/)¶
　　七月七(十七/)　　　七月十五(十八/)¶
　　九月九(十九/)　　　嵗除(二十/)¶
　　閏月(二十一/)　　　臘(二十二/)¶
　　　嵗陽(一/)¶
白太嵗(爾雅云在甲曰閼逢在乙曰旃蒙在丙曰柔兆/在丁曰彊□在戊曰著雍在己曰屠維在庚曰)¶
<pb:KR3k0008_WYG_004-2a>¶
(上章在辛曰重光在壬/曰𤣥黙在癸曰昭陽)¶
　　　嵗名(二/)¶
白太嵗(爾雅云在寅曰攝提格在夘曰單閼在辰曰執/徐在巳曰大荒落在午曰敦牂在未曰協洽在)¶
(申曰涒灘在酉曰作噩在戌曰□茂在亥/曰大淵獻在子曰困敦在丑曰赤奮若)¶
　　　月陽(三/)¶
白月在(甲曰畢在乙曰橘在丙曰修在丁曰圉在戊曰/厲在己曰則在庚曰窒在辛曰塞在壬曰終在)¶
(癸曰/極)¶
　　　寒(四/)¶
<pb:KR3k0008_WYG_004-2b>¶
白謀時寒若(洪範/休徵)急恒寒若(咎/徴)冬祁寒(小民/怨嗟)沍寒　嚴¶
氣升　北戸墐扉　寒往則暑來　祭司寒(孟/冬)地始坼¶
　嚴凝之氣(天地嚴凝之氣始於西南而/盛於西北此天地之義氣)寒氣惣至人¶
力不堪其皆入室　水澤腹堅　室處(嗟我婦子曰為/改嵗入此室處)¶
(言寒/也)火見而清風戒寒(國/語)冬日之陽(萬物歸之/言煖也)在隂時¶
則慘(上牽/於天)薄寒之中人(楚/辭)師人多寒(撫勉之三軍/之士如挾纊)大寒¶
之日(鴈北鄉/雞始乳)嵗寒然後(知松栢/之後凋)冰厚六尺(晁錯曰狐貉/之地積隂之)¶
(處木皮三寸/氷厚六尺)墯指(漠北苦寒之野墯/指者十有六七)皸瘃(士卒/皸瘃)凌競(甘/泉)¶
<pb:KR3k0008_WYG_004-3a>¶
(賦曰馳閶闔入凌/競凌競寒凉處也)慘凛(下隂潜/而慘凛)堯崩年(異苑曰晉太康/二年南州人見)¶
(二鶴語曰今兹/寒不减堯崩年)綈袍(須賈謂范叔寒/如此與之綈袍)無衣無褐何以卒¶
嵗　淒其以風(寒/也)禋于六宗(孔安國曰四時也寒暑也/日也月也星辰也水旱也)¶
一寒(易曰日月運/行一寒一暑)雨雪(其雱/詩)觱發(風寒/也)栗烈(寒氣/也)凍者¶
(荘子夫凍者/假衣於春)耐(家食水者善/㳺而耐寒)不暖(戎馬栗/不暖)冰漿(軍士冰/為漿)¶
火無光(朱火青無光蘭/膏坐自凝燈也)重衾(無暖氣挾/纊如懐冰)巢(巢居知/風寒)激泠¶
(文晨風淒以激泠/夕雪暠以掩路)凝涸(文子轍含氷以滅/軌氷漸軸以凝涸)行積氷(之皚/皚文)¶
鳥失條(鳥登木而/失條文)兼衣(文子御狐/貉之兼衣)襲狐貉(之暖者不憂/至寒之悽愴)¶
<pb:KR3k0008_WYG_004-3b>¶
(文/子)苦寒行(魏武苦寒行曰人馬同時飢擔/嚢行取薪斧氷持作糜糜粥也)墯指(漢髙祖/從晉陽)¶
(連戰乗勝逐北婁煩㑹大/寒士卒墯指十有二三)凍死(漢王莽鑄威斗日/大寒人馬凍死)毒害¶
(漢竇武上表曰今日大寒過節/毒害鳥獸城旁竹栢皆為傷死)桐不華(周書清明日桐/不華則嵗有寒)¶
黄竹詩(穆天子傳雨雪有凍死人/天子作黄竹詩以愍之)涉水(戰國田單解裘/衣渉水老人也)¶
鑿池(吕氏春秋衛靈公寒鑿池王孫賈奏曰君衣狐裘/而坐熊席四陬有火民衣穿不補履缺不苴君不)¶
(寒民寒矣/公善之)吹律(劉向别録燕地寒谷不生五榖/鄒子吹律召温風至人名黍谷)凍入地¶
(廣雅北方地苦寒氷/厚一尺凍入地一丈)稜稜霜氣(䔩䔩/風威)孔肌革慘懔毛髮¶
蕭條(栁宗元貶永州司馬雅善蕭俛貽書曰忽遇/圵風晨起薄寒中體肌革慘懔毛髮蕭條)連紙¶
<pb:KR3k0008_WYG_004-4a>¶
禠書為裳褕(史思明傳東都再更亂時方/烈寒人皆連紙禠書為裳䄖)烏質勒死(郭/元)¶
(振為安西大都䕶西突厥酋烏質勒部落盛彊欵塞願/和元振即牙帳與計事㑹大雨雪元振立不動至乆凍)¶
(冽烏質勒已老數拜/伏不勝寒㑹罷即死)裂膚(凉州都督楊敬述使官屬盧/公等勒兵討突厥㑹大寒裂)¶
(膚士卒不能/張弓矢乃敗)引避(錢徽拜左丞㑹宣墨麻羣臣在庭方/大寒稍稍引避徽素恭謹不去立乆)¶
(而/仆)嵗苦寒(李石傳文宗時大臣新/族死嵗苦寒外情不安)却寒簾(杜陽編同昌/公主堂中設)¶
(却寒簾類玳瑁班有紫/色云却寒鳥骨所為也)肌膚生鱗甲(衣被如刀鎌/韓愈苦寒歌)虎豹¶
僵中穴(蛟螭死幽/潜同上)六龍冰脱髯(熒惑喪/纒次)侵爐不覺暖熾¶
炭屢以添(探湯無所益何/况纊與縑同上)蠻夷長老怨苦寒崑崙天關¶
<pb:KR3k0008_WYG_004-4b>¶
凍應折(同上/苦寒)拂霧盡成霰着水復成冰(韋應物/詠寒)楚江巫¶
峽冰入懐(杜甫前苦寒楚江巫峽氷/入懐虎豹哀號又堪記)漢時長安雪一丈¶
(牛馬毛寒/縮如蝟上)哀哀歌苦寒(李白冬夜哀哀歌/苦寒鬱鬱獨惆悵)硯寒金井水¶
簷動玉壺冰(杜甫/詩)㳺揚日已西肅穆寒初至(李後/主)填忩¶
塞戸謹勿出(韓愈苦寒歌填忩塞户謹/勿出暄風暖景明年日)黒帝歸寒而激¶
昂(杜甫享/大廟賦)辟寒香(唐杜陽編同昌公主七寳步/輦綴五色玉香囊貯辟寒香)氣寒鼻¶
莫齅血凍指不拈(韓愈/苦寒)¶
　　　熱(五/)¶
<pb:KR3k0008_WYG_004-5a>¶
白夏暑雨夏日之隂(萬物歸之/言凉也)暑往(則寒/來)夏日之日(可/畏)¶
當暑(袗絺/綌)癉暑(詩曰我/心癉暑)藴隆蟲蟲(旱熱/之氣)炎風(畏/景)火雲(赫/日)¶
流金爍石　徂暑(六/月)炎炎滌滌(並旱/熱氣)云我無所(言無所/庇身)¶
如惔如焚(惔燎也言/熱如火燒)憂心如熏(熏灼/爛)雲漢(之章言/旱熱)煎沙¶
爛石(成湯旱七/年如此)大暑　溽暑(六月土/潤溽暑)暍者(荘子曰暍者/反凍於冷風)¶
不熱(抱朴子曰或問不熱之道答曰立夏/或服𤣥氷九飛雪㪚六壬六甲之符)交扇(世説郗/嘉賔三)¶
(伏日詣謝公當風交扇猶霑汗謝着/故衫而食熱粥郗曰非公㡬不堪此)風雲鬱其如火(天/地)¶
(赫以/為爐)時燠　恒燠　禋于六宗(見寒/門注)袁紹河朔飲(毎至/夏大)¶
<pb:KR3k0008_WYG_004-5b>¶
(飲云以避一時之/暑故號河朔飲)夀麻(之國爰有大暑不/可以往山海經云)耘(管子曰善/為國者使)¶
(寒耕而/熱耘)祝融(淮南子曰南方之極自北方之界/主炎風之野赤帝祝融之所司)神異經¶
(北方層氷之下土中有鼷鼠食氷草/木肉重萬斤可作脯食熱見鼠門)暑有暍(京房易飛/候曰有雲)¶
(如大車盖十餘此陽/水之氣必暑有暍者)身熱阪(漢書西域傳曰&KR0290;賔道歴/大小頭痛之山赤土身熱)¶
(阪令人身熱無/色頭痛嘔逆吐)忍暑孔三月苦熱(獨孤及䟽曰三月苦/熱錯繆顛倒沴孰大)¶
(焉/)熱風觸人(西域大流沙多熱風/觸人及六畜皆迷仆)土熱多雨(牂柯無城/郭土熱多)¶
(霖雨稻/粟再熟)暑濕暴露兵氣熏蒸(白居易王承宗叛詔吐突/承璀出討兵老不决居易)¶
(上言今暑濕暴露兵氣熏/蒸雖不顧死孰堪其苦)不勝其熱(五代郭崇韜荘宗/患宫中暑濕不可)¶
<pb:KR3k0008_WYG_004-6a>¶
(居思得髙樓避暑乃使人問崇韜曰昔吾與梁對壘河/上雖祁寒盛暑被甲跨馬不以為勞今居深宫䕃廣厦)¶
(不勝其熱何也崇韜對曰陛下昔以天下為心今以一/身為意艱難逸豫為慮不同勢自然也願陛下無忘創)¶
(業之難常如河上則可使/煩暑坐變清凉荘宗黙然)人皆苦炎熱(栁公權與文宗/聨句帝曰人皆)¶
(苦炎熱我/愛夏日長)歘翕炎蒸景(杜甫/熱詩)探湯汲隂井煬竈開重扉¶
(栁宗元/苦熱詩)大水淼茫炎海接竒峰硉兀火雲昇(杜甫多/病熱詩)如¶
坐深甑遭蒸炊(自從五月困濕著如坐深/甑遭蒸炊韓愈鄭羣贈簟)龍沉牛喘(納/凉)¶
(聨句龍沉劇煮/鱗牛喘甚焚角)單絺厭已禠(長䈉倦/還捉)辟暑犀(杜陽編文/宗延學士)¶
(講易賜/辟暑犀)暑氣多殘(酉陽/雜爼)逭暑(天后逭暑三陽/宫訖秋未還)銅井炎罏¶
<pb:KR3k0008_WYG_004-6b>¶
敲九天(赫如鑄鼎荆山前/李白答杜秀才)陶公攫爍呵赤電囘禄睢盱¶
揚紫煙(同/上)赤脚踏層冰(南望青松架短壑安得赤脚/踏層氷杜甫早秋苦熱詩)汗¶
踰水漿翻(南方六七月出入異中原老少多/暍死汗踰水漿翻貽華陽栁少府)乗陵炎雲¶
呼吸温風(景熾氣燠往即南方乗陵炎雲/呼吸温風栁宗元送苑論序)炖堪輿為甗¶
&KR0815;兮(爇雲漢而成/霞觧宗賦)水國鬱蒸(六月南方吹白沙吴牛喘/月氣成霞水國鬱蒸不可)¶
(處時炎道逺行/無車送蕭十一)暑火烘(房千里竹室記方大暑火烘爆/雷赤壤若堅于罏若燎于原舌)¶
(呀而不能持支/墜而不自運)如列千萬炬于室内(同上赫赫熖熖如/列千萬炬于室内)¶
冷虵(段成式酉陽雜爼明皇以申王畏暑賜之冷蛇/色白而不傷人如冷雪玩之不復有煩熱也)澄¶
<pb:KR3k0008_WYG_004-7a>¶
水帛(唐寳藏庫中有澄水帛亦自外國貢以水蘸之則/寒氣蕭瑟暑月辟熱則一堂寒思挾纊細而似布)¶
(明薄可鑒云上得龍涎/故消暑毒也杜陽編)乗小駟木隂下(注見/前卷)六月隆熱¶
(韓/文)蔗漿歸㕑金椀凍(杜/詩)執熱乃沸鼎(同上大雨執熱乃/沸鼎纎絺成緼袍)¶
乞為寒水玉(杜甫熱詩乞為寒/水玉願作冷秋菰)想見隂宫雪風門颯沓¶
開(同/上)炎赫衣流汗(炎赫衣流汗低/垂氣不蘇同上)嬾揺白羽(李白夏日/詩嬾揺白)¶
(羽扇裸袒青林中脱巾/掛石壁露頂灑松風)迎凉草(注見/前卷)¶
　　　隂陽(六/)　(望氣附/)¶
白立天之道曰隂與陽　一隂一陽之謂道　五月隂¶
<pb:KR3k0008_WYG_004-7b>¶
陽交死生分(月/令)冬夏不争隂陽之和　三合(穀梁傳云/獨隂不生)¶
(獨陽不生獨天不生/三合然後得生之)萬物負隂而抱陽冲氣以為和(老/子)¶
隂陽家流(出於羲和之官敬授人時拘者/為之則牽於禁忌泥於小數)徳刑(董仲舒/曰陽為)¶
(徳出居大夏生育長飬隂為刑居大冬積於/空虚不用之地以此見天之任徳不任刑)隂不堪陽¶
　愆陽(冬/暖)伏隂(夏/寒)為炭(文選隂陽為/炭萬物為銅)相得(禮云隂/陽相得)望氣¶
保章氏(以十二嵗之相觀天下妖祥以五雲物辨吉凶/水旱豐荒之祲祥以十二風察天地之和命乖)¶
(别之妖祥十二辰皆有/風吹其律以知和否)眡祲掌十煇之法以觀妖祥一¶
祲(祲隂陽/氣相侵)二象(象如/赤鳥)三鐫(鐫日/旁氣)四監(臨/日)五闇(日月/食)六瞢¶
<pb:KR3k0008_WYG_004-8a>¶
(日月瞢/瞢無光)七彌(白虹/彌天)八叙(雲有次敘如/山川在日上)九隮(隮升氣/虹也)十想¶
(輝/光)新垣平以望氣見(漢文/時)孔天地莫大於隂陽(陳子昂/上言天)¶
(地莫大於隂陽萬物莫靈於人主政莫先於/安人故人安則隂陽和隂陽和則天地平)乖行(又夏/商之)¶
(衰桀紂昏暴/隂陽乖行)治隂陽(又昔黄帝合宫有虞總章堯衢室/夏世室皆所以調元氣治隂陽也)¶
通隂陽(韋顗通/隂陽)愆候(張廷珪開元初上疏頃隂陽/愆候五榖失稔關輔尤劇)陽而¶
阜生隂而肅殺(劉禹錫/天論)瀆即為災(杜景佺隂陽不相/奪倫瀆即為災)草¶
木黄落而復華瀆隂陽也(同/上)隂陽相主客(杜甫七月三/日隂陽相主)¶
(客時序/遞囬斡)隂陽割昏曉(望嶽/詩)混混沌沌隂陽之夲(楊炯渾/天賦)¶
<pb:KR3k0008_WYG_004-8b>¶
漢儒以月令措諸禮(其言有十二月七十有二候迎步/氣以追寒暑之序類其物宜而逆)¶
(為之備栁宗/元時令論)司天司地(楊炯渾天賦昔顓頊之命重黎/司天而司地陶唐之分仲叔宅)¶
(西而宅東其後宋有子韋鄭有禆竈魏有石氏齊有甘/公唐都之推星王朔之候氣周文之視日吴範之占風)¶
(有以見天地之情/状識隂陽之變通)¶
　　　元日(七/)¶
白正月朔旦　月正元日(書/)春王三朝(夏正/三朝)履端於始¶
嵗惟更始(四序/資始)正朝元日朔　三元(嵗之元日之/元時之元)元正¶
首祚　開元納祐　獻嵗發春開甲子於新厯(發風光/於上春)¶
<pb:KR3k0008_WYG_004-9a>¶
七十二候之初(三百六/旬之始)進酒(崔寔月令曰正月一日是/謂正日絜祀祖襧進酒降)¶
(神/)椒酒(董勛答曰開嵗首/祝椒酒以飲之)索葦(荆楚嵗時記曰正月一/日懸葦索於戸鬼惡之)¶
爆竹(荆楚嵗時記曰山臊惡鬼/犯人則病惡爆竹之聲)桃梗磔雞𤣥羊(宋書舊/時嵗朔)¶
(縣官殺羊設葦絞桃梗/磔雞於門以禳惡氣)放鳩(孔叢子曰邯鄲人以正朝/獻鳩於簡子簡子大愧厚)¶
(賞之曰正旦放生恩也得/賞競捕之不如勿賞也)五辛盤(風土記正月元日食/五辛練形注云辛菜)¶
(所以助發五藏也荘子曰/春月飲酒茹葱以通五藏)仙木(造桃板著戸謂之仙木/象鬰壘山桃百鬼所畏)¶
稱觴(崔寔月令云元日進酒降神異室家尊卑次列於/先祖之前各上椒酒於家長稱觴舉夀欣欣如也)¶
重席(東觀漢記戴慿為侍中正旦朝帝命羣臣/説經不通輙奪其席慿乃獨坐三十席)獻椒花¶
<pb:KR3k0008_WYG_004-9b>¶
之頌(劉臻妻元日/獻椒花頌)稱栢葉之觴(嵗日進/栢酒)嵗除(吕氏春秋/注曰前嵗)¶
(一日擊鼓駈疫癘之/鬼謂之逐除亦曰儺)宿嵗(荆楚記嵗暮家家/具肴蔌為嵗之儲)放鳩(地理/志滎)¶
(陽有兎井沛公避項羽雙鳩/集井上故漢世正旦放鳩)雕胡米(揚州雕胡米一/斗供正旦進御)端¶
月(玉燭寶典云/元日端月)爆竹(以辟山臊見上又神異經云山臊/者在西方深山中長丈餘犯人則)¶
(病畏爆/竹聲)進椒栢酒(崔寔月令曰正日進椒酒栢酒是玉/衡之精服之令人却老栢亦是仙藥)¶
(又云進酒次第/從少年者至老)首祚(王羲之月儀書曰日往月來元正/首祚太簇吉辰㣲陽始布罄無不)¶
(宜和神/飬素)帖畫雞(於戸上挿符於其傍而/百鬼畏荆楚嵗時記)孔大饗含元(盧/鈞)¶
(帝元日大饗含元殿/鈞年八十升降如儀)輸貢請元日陳於廷(吴少陽傳元/濟誅是嵗蔡)¶
<pb:KR3k0008_WYG_004-10a>¶
(州始輸貢物戸部以其/乆不至請元旦陳於廷)李晟(正嵗崔氏女歸寧讓曰爾/有家而姑在堂婦當治酒)¶
(食以待賔客即/郤之不得進)春城廻北斗(杜甫元日詩春城廻/北斗郢樹發南枝)燕粉¶
荔枝(金門嵗節曰洛陽人家正/旦造絲雞蠟燕粉荔枝)初見宗祖(正月元日初/見宗祖韓愈)¶
(元和聖/徳詩)元日陳貢篚集於考堂(栁晃傳聖唐稽古天下/朝集三考一見皆以十)¶
(月上計京師禮見㑹尚書省應考績事元日陳貢篚/集於考堂唱其考第進賢以興善簡不肖以黜惡)故¶
嵗去超忽(韋蘇州寄諸弟新正/加我年故嵗去超忽)嵗朔(李周翰文選注/元日嵗朔也)火¶
城(國史補宰相禮絶班行元日百官已集而宰/相方至珂&KR0987;列燭多至數百炬謂之火城)絲光催¶
栁色(日彩泛槐烟虞/世南讌宫臣詩)賦詩猶落筆(杜甫元日示宗武賦/詩猶落筆獻夀又稱)¶
<pb:KR3k0008_WYG_004-10b>¶
(觴/)條風開獻節(唐太宗正月臨朝詩條/風開獻節灰律動初陽)御樓御殿(唐輦/下嵗)¶
(時記元日御樓御殿/發號施令慶賜遂行)飲酒相邀(法苑珠林唐長安人風/俗毎至嵗元日已後遞)¶
(飲酒相邀迎/謂之傳坐)川谷風景温城池草木發(韋應/物)分二朋卜¶
嵗善惡(西域寧逺毎元日王及首領判二朋朋出一人/被甲闘衆以瓦石相之有死者止以卜嵗善惡)¶
禮部郎中(元正一日陳設於太極殿皇帝衮冕臨軒展/宫縣之樂陳歴代寳玉與輅偹黄麾仗二王)¶
(後百官朝集使皇親諸王並朝服陪位皇太子獻夀次/上公次中書令奏諸州表黄門侍郎奏祥瑞户部尚書)¶
(奏諸州貢獻禮部尚書奏諸蕃貢獻太史令奏雲物侍/中奉禮畢然後中書令又與供奉官獻夀殿上皆呼萬)¶
(嵗出唐/六典)¶
<pb:KR3k0008_WYG_004-11a>¶
　　　人日(八/)¶
白七日為人(董勛問禮俗曰正月一日為雞二日為狗/三日為猪四日為羊五日為牛六日為馬)¶
(七日為人則正旦畫雞於門/七日鏤人於上良為此也)菜羮金勝(嵗時記人日以/七種菜為羮剪)¶
(綵為花勝以相遺或鏤金/薄為人勝以象瑞圖之形)梅花粧(武帝夀陽公主人日/梅花落額上成五色)¶
(後人效為/梅花粧)銘(魏東平王倉是日登夀張縣安民山銘曰/正月七日厥日惟人此出郭緣生述征記)¶
稽董勛之問俗時則罔愆(見上/注)考陳氏之見儀事乃不¶
忒(劉臻妻陳氏進見儀/曰正月七日上人日)人日(荆楚嵗時記云正/月七日為人日)鏤人(帖/屏)¶
(風上亦戴之頭鬢董勛問禮/俗云人入新年容改従新)孔初正候纔兆涉七氣已¶
<pb:KR3k0008_WYG_004-11b>¶
弄(靄靄野陽浮暉暉水披凍聖朝身不廢/佳節古所用韓愈人日城南登髙詩)鄭公歸(唐劉/餗傳)¶
(記鄭公嘗出行以正月七日謁見/太宗勞之曰今日卿至可謂人日)隂(杜甫云元日到人/日未有不隂時氷)¶
(雪鸎難至春/寒花較遲)清輝閣(景龍文舘記三年七日上/御清輝閣令學士賦詩)盃中栢¶
葉休隨酒勝裏金光巧耐寒(杜/甫)劍佩衝星聊暫㧞(匣琴/流水)¶
(自湏/彈)鏤金作勝傳荆俗(剪綵為人起晉風/李商隠人日即事)中宗景龍四¶
年正月七日宴大明殿賜王公以下綵勝(景龍文/舘記)盤蔬¶
冬春雜罇酒清濁共(韓愈人/日詩)淚灑行間(杜甫撿書帙中/得故髙常侍人)¶
(日在蜀州寄/詩淚灑行間)自蒙蜀中人日作(不意清詩/乆零落上)青韶既肇人¶
<pb:KR3k0008_WYG_004-12a>¶
為日(景龍文舘/記人日詩)升髙綴綵人(行慶傳芳蟻升/髙綴綵人同上)膳部有節¶
日食料謂正月七日煎餅(唐六/典注)¶
　　　正月十五(九/)¶
白作膏祠門(玉燭寳典曰正月十/五日作膏祠門戸)祭門(見/上)紫姑卜(荆楚/嵗時)¶
(記今州里風俗望日祭門先以栁枝挿門隨枝所指乃/以酒脯飲食及豆粥祭之齊諧記曰月半昔吴縣王成)¶
(家夜一人立宅東南角謂成曰此地是君蠶室我即地/神明日月半宜作白粥泛膏於上以祭我必當令君蠶)¶
(桑百倍神言訖失所在如其言年年大得蠶或云神降/陳氏之家云蠶神也劉敬叔異苑曰其夕迎紫姑神以)¶
(卜云夲人家妾為大婦所妬以其日感激而死故代人/至日作其形迎於厠云子胥不在曹夫已行小姑可出)¶
<pb:KR3k0008_WYG_004-12b>¶
(子胥壻曹/夫姑也)祀太一(史記樂書曰漢家祀/太一昏時祀到明)月望　上元(正/月)¶
(十五日/為上元)陁國之㑹(西域記摩瑞陁國正月十五日僧/徒俗衆集觀佛舍利放光雨花)三¶
五之夕　三五良辰　秉燭之遊　行樂　月惟中氣¶
(日則/上元)試鼓(禰衡被魏武謫為鼓吏正月半試鼓/衡揚桴作漁陽操淵淵有金石聲也)孔燃百¶
千燈(嚴挺之睿宗好音律先天二年正月望夜胡/人婆陀請燃百千燈因弛門禁挺之上䟽諫)帝御¶
咸泰殿大燃燈作樂(穆宗皇后蕭氏文宗立上尊號皇/太后開成中正月望夜帝御咸泰)¶
(殿大燃燈作樂迎三宫太/后奉觴進夀禮如家人)華清宫(陳元禮後在華清宫/正月望夜帝将出逰)¶
(復諫曰宫外曠野無備豫陛下/必出逰願歸城闕帝不能奪)幸其第賚賜不貲(韋安/石為)¶
<pb:KR3k0008_WYG_004-13a>¶
(侍中中宗與韋后以正月/望夜幸其第賚賜不貲)探官(唐開元遺事都城上元/造麫璽以官位髙下帖)¶
(之璽中/探之)天樞廵使(影燈記梁鄴上元後忽髮變如血卜/曰元夜食牛肺犯天樞廵使夜行禱)¶
(謝可/免)百枝燈樹(韓國夫人置百枝燈樹/上元夜燃之開寶遺事)千炬燭圍(楊國/忠子)¶
(弟上元夜各/有千炬燭圍)出宫女歌舞(唐輦下嵗時記先天初上御/安福門觀燈太常作歌樂出)¶
(宫女歌舞朝士能文/者為踏歌聲調入雲)縱宫女出逰(正月望夜中宗與后/㣲服過市彷徉觀覽)¶
(縱宫女/出遊)鞭梃讙兢(𤣥宗貴妃楊氏奴天寶十載正月望夜/妃家與廣寧王僮騎相争鞭梃讙兢)¶
(王墮馬僅得去王見/帝泣乃詔殺楊氏奴)大陳影燈(唐鄭處誨明皇雜録曰/上在東都遇正月望夜)¶
(移仗上陽宫大陳影燈設庭燎自禁中至于殿庭皆設/蠟炬連屬不絶時有匠毛順巧思結創繒綵為燈樓三)¶
<pb:KR3k0008_WYG_004-13b>¶
(十間髙一百五十尺懸珠玉金銀㣲風一至鏘然/成韵乃以燈為龍鳯虎豹騰躍之状似非人力)火蛾¶
兒(金門事節曰正月十/五造火蛾兒食玉)臨光宴(影燈記曰正月十五夜/元宗於長春殿臨光宴)¶
芊郎君(洛陽人家上元以影燈多者為上其相勝/之詞曰千影萬影又各家造芊郎君食之)逰凉¶
州(明皇雜録正月望夜上與葉法善逰西凉州/燭燈十數里俄頃還而樓下之歌舞未終)逰廣陵¶
(開元十八年正月望夕帝謂葉仙師曰四方之盛陳乎/此夕何處極麗對曰天下無踰於廣陵帝曰何術一觀)¶
(之師曰侍御皆可俄而虹橋起於殿前板閣架虚欄楯/若畫師奏橋成但無廻顧於是帝步而上太真髙力士)¶
(及樂官數十人從行步步漸髙直造雲中俄頃已到廣/陵寺觀陳設之盛燈火之光照灼基殿士女華麗皆仰)¶
(望曰仙人現於五色雲中帝大悦師曰請勑伶官奏霓/裳羽衣一曲後可驗矣後數旬廣陵奏曰正月十五二)¶
<pb:KR3k0008_WYG_004-14a>¶
(更仙人乗綵雲自西來臨孝感寺髙數十丈又奏霓裳/羽衣一曲終西去初元朝禮之晨而慶雲現小臣踐修)¶
(之地而仙樂陳上覽表大悦/方信仙師之不妄也幽怪録)¶
　　　晦日(十/)¶
白孟春晦日月晦酺聚飲食(荆楚嵗時記云元日至/月晦並酺聚飲食也)湔¶
掌酹酒(玉燭寶典曰元日至晦日人並酺食士/女悉湔掌酹酒於水湄又臨河以度厄)階蓂彫¶
(堯階/蓂莢)月桂盡(謂月/晦也)陣不違晦以犯天忌(戰陣避/月晦)提月(公/羊)¶
(傳提月六鶂退飛提月者何近建月是晦日也/何休注提月邉也魯人語此是月之㡬盡也)當蓂盡¶
之辰　為節(荆楚嵗時記曰毎月皆有弦望以/正月為初年時俗重之以為節)孔晦日¶
<pb:KR3k0008_WYG_004-14b>¶
之朝猶朔日之夕(厯志若合於子正則晦日之朝猶朔/日之夕也是以月皆不見若合於午)¶
(正則晦日之晨猶朔之昏/也是以月或皆見之矣)春氣漸和柔(杜甫晦日詩起/行視天宇春氣)¶
(漸和/柔)泛舟(杜甫陪王使君晦日/泛舟晦日更禁愁)假日無公事(白公春寝/是時正月)¶
(晦假日/無公事)擇勝地追賞(貞元元年九月二日勑今方隅無/事烝庶小康其正月晦日三月三)¶
(日九月九日宜任文武百僚擇/勝地追賞為樂出南部新書)仍各賜錢以充宴㑹(同/上)¶
晦賞念前嵗(京國結良儔韋/應物月晦詩)晦日膏糜(唐六典膳部有/節日食料注晦)¶
(日膏/糜)罩雲朝葢上(唐太宗月晦詩罩雲/朝蓋上穿露曉珠呈)¶
　　　社(十一/)¶
<pb:KR3k0008_WYG_004-15a>¶
白漢髙祖天下定詔御史令治榆社春羊彘祠之　荆¶
楚記(四人並結/綜㑹社)句龍(共工氏有子曰句龍能/平水土故祀以為社)擇元日(月/令)¶
(擇元日命人社為社稷春事興故祭之以/祈農元日謂近春分前後戊日元吉也)白社孔春秋¶
二社(張文琮出為建州刺史州尚淫祠不立社稷文琮/乃下教曰春秋二社夲於農今此州廢不立尚何)¶
(觀於是始/建祠塲)賜酺(則天長夀元年九月大赦/改元改用九月社賜酺)社日賜酒餅¶
(白居/易状)社甕爾來嘗(杜牧/獨酌)田翁逼社日邀我嘗春酒(杜甫/遭田)¶
(父泥/飲)遥思里中會(韋蘇州社日寄崔都水及諸弟山郡/多暇日社時放吏歸春風動髙栁芳)¶
(園掩夕扉遥思里/中㑹心緒悵㣲㣲)九農成德業百祀發光輝(社日/詩)社雨¶
<pb:KR3k0008_WYG_004-15b>¶
報年登(韋應/物)報効神如在馨香舊不違(杜甫社/日詩)社恩思¶
蒸羔(韓渥社/日記)陳平亦分肉太史竟論功(杜甫/杜日)¶
　　　中和節(十二/)¶
白時惟太平(日乃/初吉)作為令節(以殷/仲春)發揮陽和(幽贊/生植)敬授¶
人時　仲序(中/和)助發生之徳(覃作解/之恩)助隂陽之交泰(表/天)¶
(地之/和同)當太平之昭代(屬初吉/之良辰)國家授時建節(備物/陳儀)詩二¶
月初吉(朔/日)孔李泌請以二月朔為中和節(李泌帝以前/世上巳九日)¶
(皆大宴集而寒食多與上巳同時欲以二月名節自我/為古若何而可泌請廢正月晦以二月朔為中和節因)¶
<pb:KR3k0008_WYG_004-16a>¶
(賜大臣戚里尺謂之裁度民間以青囊盛百穀𤓰果種/相問遺號為獻生子里閭釀宜春酒以祭句芒神祈豐)¶
(年百官進農書以示務夲帝悦乃著令與/上巳九日為三令節中外皆賜緡錢燕㑹)賦詩遣使者¶
寵賜(戴叔倫遷營管經畧使徳宗/嘗賦中和節詩遣使者寵賜)中者揆三陽之中和¶
者酌二氣之和(於是以八九節六七氣排重陽而杧上/巳煦元氣於厚壤則幽蟄蘇而勾萌達)¶
(噫和風於窮荒則桀鷔/化而獷俗淳白居易頌)又頌(和為大和中為大中以暢/中氣以播和風萌芽昆蟲)¶
(昭蘇有融如斡/𤣥化如運神功)賜紅牙銀寸尺各一(白居/易)當晝夜平分¶
之時頒度量合同之令(同/上)徳宗置中和節(唐輦下嵗時/記二月一日)¶
(為中和徳宗/方置此節)進鏤牙尺及木畫紫檀尺(唐六典中/尚署令)立中¶
<pb:KR3k0008_WYG_004-16b>¶
和而視農(文粹西/都賦)¶
　　　寒食(十三/)　(清明附/)¶
白荆楚嵗時記(去冬至節一百五日即/有疾風甚雨謂之寒食)魏武之令(魏武/帝時)¶
(明罰令曰聞太原至鴈門冬至後一百有五日皆絶火/食云介子推且北方沍寒之地老小羸弱将有不堪之)¶
(患今不得寒食若犯者家長半嵗/刑主吏百日刑令長奪一月俸)周舉之書(後漢周舉/遷并州刺)¶
(史太原舊俗以介子推焚骸一月斷火舉移書於/子推廟云寒食一月老小不堪今則三日而已)一月¶
寒食(見上/注)三日斷火(鄴中記并州俗為介子/推斷火餐食乾粥三日)餳粥(玉燭/寶典)¶
(曰今人研杏人為酪/以煑麥粥以餳沃之)鬬雞(玉燭寶典曰今此節城市尤/多鬬雞卵之戲或彫鏤相遺)¶
<pb:KR3k0008_WYG_004-17a>¶
(餉/)蹴踘(劉向别録云蹴踘/黄帝所造夲兵勢)遺麥粥(齊魏収遺/景元麥粥)祭文(孫楚/祭子)¶
(推文曰醴酪二盂醴酪/大粳米或大麥為也)禁火之辰　内火(傳以出内火/注内藏也)¶
介子推之遺風(魏武帝/之舊令)火禁(周禮/司烜)司烜(司烜氏仲春以/木鐸修火禁於)¶
(國中注謂季春/将出其火也)清明三月之節日在婁(清明為/三月節)桐始華¶
(清明/之日)鑽燧改火(春取榆栁之火/以順陽時火氣)改火之辰孔禮重拜掃¶
(栁宗元貽許孟容書曰近世禮重拜掃今已闕/者四年矣每遇寒食則北向長號以首頓地)野祭而¶
焚紙錢(五代周夲紀後序寒食野祭而焚/紙錢則禮樂刑政㡬何其不壊矣)寒食假(五代/王峻)¶
(請用顔衍陳同代李榖范質為相論請不已語漸不遜/日亭午太祖未食峻争不已是日寒食假太祖曰俟假)¶
<pb:KR3k0008_WYG_004-17b>¶
(開當為/卿行)獻毬(百官志中尚/署寒食獻毬)雞毬雷車(禮志天寶二年諸/陵常以寒食薦餳)¶
(粥雞毬/雷車)半仙之戲(唐天寳遺事天寳宫中至寒食節競/築鞦韆令宫嬪軰笑為宴樂帝嘗呼)¶
(為半仙之戲都中/士民倣而呼之)萬花輿(金門嵗節曰寒食装/萬花輿煑楊花粥)繡草宣¶
臺(唐酉陽雜爼寒食日賜/侍臣帖&KR1611;毬繡草宣臺)寒食上墓禮經無文(近代相/承寖以)¶
(成俗明/皇詔)杏粥榆羮(杏粥猶堪食/榆羮已可煎)佳辰(韋蘇州寄諸弟/焚火曖佳辰)寒¶
食江村路(杜甫寒食江村路風花髙下/飛汀煙輕冉冉竹日净暉暉)御㕑分冷食(張/籍)¶
(内宴廊下御㕑分冷/食殿前香騎逐飛毬)雨中禁火空齋冷(韋應物寒食寄/弟雨中禁火空)¶
(齋冷江上流/鸎寂寂聽)杜陵寒食草青青(把酒看花憶諸弟/杜陵寒食草青青)春栁¶
<pb:KR3k0008_WYG_004-18a>¶
南陌態冷花寒露姿(李/賀)虛霑焦舉為寒食(杜甫/詩)今朝寒¶
食行野外(緑楊匝岸蒲/生迸韓文)店舎無煙宫樹緑(元稹連昌宫/詞初過寒食)¶
(一百六店舍/無煙宫樹緑)佳辰强飲食猶寒(杜甫寒食佳辰强飲食/猶寒隠几蕭條帶鶡冠)¶
十年蹴踘萬里鞦韆(十年蹴踘将雛逺萬里鞦/韆習俗同杜甫清明詩)花㳺曲¶
(李賀寒食日諸王娱㳺賀/入座賦花㳺曲與妓彈唱)帝自擊毬(楊漢外傳㑹寒食/宴近臣帝自擊毬)¶
(為/樂)節日食料(唐六典膳部有節日/食料注謂寒食麥粥)漢宫傳燭(德宗擇知/制誥批曰)¶
(與韓翊時有同姓名者遂具奏後批曰春城無處不飛/花寒食東風御栁斜日暮漢宫傳蠟燭青煙散入五侯)¶
(家與此韓/翊夲事集)進新綵雞子(唐/史)談皎畫寒食圖一卷(唐史藝/文志)¶
<pb:KR3k0008_WYG_004-18b>¶
㡬年逢熟食(萬里逼清明杜甫/熟食日示宗武)綵繩拂花去輕毬度閣¶
來(韋應物清明寒食好春園百卉/開綵繩拂花去輕毬度閣來)鬬雞戲(上在藩邸樂/民間清明節)¶
(鬬雞戲及即位治/雞坊東城父老傳)㧞河之戲(景龍文舘記清明節命侍/臣為㧞河之戯以大麻絙)¶
(兩頭繫十餘小索毎索數人執之以挽力弱為/輸時七宰相二駙馬為東朋三相五将為西朋)節及桐¶
華恩頒銀燭(韋綬除宣察鄭處誨為判作謝新火状節/及桐華恩頒銀燭綬削之曰非不巧但非)¶
(大臣所/宜言)進火(唐輦下嵗時記長安毎嵗至清明尚食内/園官小兒於殿前鑽火先得者進上賜絹)¶
(三疋椀/一口)延興門(都人並在延興門看人/出城洒掃車馬喧閙)月燈閣(新進士/於月燈)¶
(閣置打毬/之宴同上)酴醿酒(或賜宰臣以/下酴醿酒)藏煙(節過藏煙時當/改火白居易状)¶
<pb:KR3k0008_WYG_004-19a>¶
　　　三月三(十四/)¶
白上巳(漢書禮儀志曰三月上巳日宫人並禊飲於東/流水上宋書曰自魏已後但用三日不用上巳)¶
元己辰(文選暮春之/禊元巳之辰)脩禊事(王羲之序曰永和九年嵗/在癸丑暮春之初㑹于㑹)¶
(稽山隂之蘭亭脩禊事也/群賢畢至少長咸集云云)祓禊(風俗通曰周禮女巫掌/嵗時以祓除疾病禊絜)¶
(也水上/釁絜也)溱洧(韓詩曰三月桃花水鄭國之俗上巳/於溱洧之上執蘭招魂祓除不祥)&KR0281;禊¶
於洛張裴之言(竹林七賢論王濟常解祓洛水或問昨/宵逰有何語議答曰張華善説史漢裴)¶
(逸人敘前言往/行歴歴可聽)禊南澗(孫綽義序以暮春之/始解禊於南澗之濱)㑹東堂(晉/起)¶
(居注泰和六年三月三日/臨流杯池依東堂小㑹)南浮橋(夏仲御傳曰仲御詣/洛三月三日王公莫)¶
<pb:KR3k0008_WYG_004-19b>¶
(不方駕連軫並於南浮橋修禊仲御在/船中暴所市之藥危坐不揺晉書云)曲水流杯(荆楚/四民)¶
(三日為流杯曲水之飲取黍/麴菜汁和蜜為米以厭時氣)犢車(捜神記盧充三月禊/水旁見水上有犢車)¶
(還充兒并/贈金捥)薤露歌(後漢梁商上巳日㑹賔客於洛水酒/酣繼以薤露周舉歎之商後果薨)¶
八公山(宋武帝三月三日登八公山劉安/故臺曰城郭如匹帛之繞叢花也)周公卜邑於¶
洛羽觴隨波秦王置酒於河金人捧劍(續齊諧記云晉/武帝問摯虞三)¶
(日曲水其義何指答云漢章帝時平原徐肇以月初生/三女至三日俱死一村以為怪乃相携水邉盥水因流)¶
(水以濫觴曲水起此帝曰若如所説便非嘉事尚書郎/束晳曰摯虞小生不足以知臣請説其始昔成王卜洛)¶
(邑因流水以泛酒故逸詩曰羽觴隨波又秦昭王三日/置酒河曲有金人自泉而出捧水心劍曰令君制有西)¶
<pb:KR3k0008_WYG_004-20a>¶
(夏因立為曲水二/漢相沿皆為盛集)執蘭(見上/注)曲水(見上/注)祓除(暮春/之禊)永和¶
之春　癸丑之嵗　蘭亭　曲洛(周禊於/曲洛也)華林(晉朝上/巳集宴)¶
(於華林/園也)三日(沈約宋書曰自魏已後但/用三日不復用上巳日)東流水(宋書漢/有郭虞)¶
(者三月三日上辰産二女上巳日産一女二日産三女/並不育俗以為大忌故此月此日諱在家皆祓禊於東)¶
(流水/上)孔寒食多與上巳同時(李泌帝以前世上巳九日/皆大宴集而寒食多與上)¶
(巳同時欲以二月名節自我為古若何而/可泌請廢正月晦著令以上巳為三令節)宴曲江(張建/封元)¶
(巳宴曲江特命/與宰相同榻食)集龍門　宴集(杜甫上巳日徐司録林/園宴集薄衣臨積水吹)¶
(靣受/和風)錢龍宴(粧樓記長安有妓樂者三月三/日結錢為龍為簾作錢龍宴)細栁圏(唐/酉)¶
<pb:KR3k0008_WYG_004-20b>¶
(陽雜爼三月三日賜侍臣/細栁圏言帶之免薑毒)擇勝地追賞(見晦/日注)酒食出於¶
野(文粹魯令三月宴序以酒食出/于野曰禊飲古俗也歐陽詹)曲水行(韋蘇州暮節/看已謝茲晨)¶
(逾可惜風淡意傷春池寒花歛/夕誰當曲水行相思尋舊跡)燕太學彈琴(韓文上巳/燕太學聽)¶
(彈琴序天子肇置三冬節詔公卿羣有司率厥官屬飲/酒以樂司業武公於是總太學儒官三十有六人列燕)¶
(于祭酒之堂有一/儒生抱琴而來)宴龍門命賦詩(天后上巳日宴從臣/於龍門命賦詩翰林)¶
(志/)人和氣稔禊於洛濵(白居易開成二年三月三日河/南尹李待價以人和氣稔将禊)¶
(於洛濱召留守裴令公等一十五人各宴于舟中由斗/亭歴槐堤抵津橋登臨沂㳂自晨及暮簮紱交映歌笑)¶
(間發前佳賔後樂妓左筆硯右壺觴望之若仙觀者如/堵盡風光之趣極流泛之娱美景良辰賞心樂事盡得)¶
<pb:KR3k0008_WYG_004-21a>¶
(於斯/矣)禊飲踏青　三月三日天氣新(杜甫麗人行三月/三日天氣新長安)¶
(水邉多/麗人)禊逸禮也(鄭風有之葢取諸勾萌發達陽景敷/煦握芳蘭臨清川乗和蠲潔用徼介)¶
(祉厥義存矣蕭穎/士逢池禊飲序)¶
　　　五月五日(十五/)¶
白端午(周處風土記仲夏端/午進角黍端始也)角黍(今之/糭子)浴蘭(大戴禮云/五月五日)¶
(以蘭湯/沐浴)懸艾(荆楚嵗時記曰五月五日荆楚人皆蹋/百草採艾為人懸於門戸以禳毒氣)朱¶
索(續漢書曰五月五日朱索五/色為門戸飾以禳除惡氣)赤符(抱朴子或問避五/兵之道以五月五)¶
(日著赤靈/符於心前)祭屈(續齊諧記曰屈原以五月五日投於汨/羅而死楚人哀之至此日以竹筒貯米)¶
<pb:KR3k0008_WYG_004-21b>¶
(祭之建武元年長沙人見之自稱三閭大夫曰/常苦蛟龍所竊願以五色絲纒之則蛟龍所畏)祠陳(後/漢)¶
(陳臨為蒼梧太守推誠而理臨徴去後夲郡/以五月五日祠東門城外令小童絜服而舞)競渡(荆楚/嵗時)¶
(記屈原此日投汨羅死後人/以舟楫救之遂因而為俗)胡廣(世説云胡廣夲姓黄/以五月五日生惡之)¶
(甕盛弃江中胡公/見收飬為己子)曹娥(異苑曹娥父盱以五月五日溺/水死娥循江號哭七日遂投江)¶
(三日後與/父屍俱出)五日良時　長命縷辟兵繒(見抱/朴子)菰葉(裹粘/米以)¶
(象隂陽相苞裹未/分散也風土記云)繞臂綵(詩曰繞臂/雙條達)採艾(荆楚嵗時記/曰宗則文常)¶
(以五月五日未雞鳴時採艾/見似人處擾而取之炙有驗)蓄藥(又曰是日競採雜藥/夏小正云此月蓄藥)¶
(以蠲除/毒氣也)鬬百草(荆楚記此日四人蹋百草/今人又有鬬百草之戲)競渡(越地傳/云起於)¶
<pb:KR3k0008_WYG_004-22a>¶
(越王/勾踐)忌蓋屋曝席薦(風俗通云此月葢屋令人頭秃又/曰不得曝席薦異苑曰新野庾家)¶
(嘗於五月五日曝席忽見一小兒於/席下俄而失所在因相傳以為忌)艾草先生(多疾病/則艾草)¶
(先/生)孔羣臣賜襲衣(李元紘傳五月五日宴武成殿羣臣/賜襲衣特以紫服金魚賜元紘及蕭)¶
(嵩/)異雀鳴集庭樹(崔信明青州益都人信明之生五月/五日日方中有異雀鳴集庭樹太史)¶
(良為占曰五月為火火主離離為文日中文之盛也/雀五色而鳴此兒将以文顯然雀類㣲位殆不髙耶)召¶
見山人李唐(肅宗廢后張氏端午日帝召見山人李唐/帝方擁幼女顧唐曰我念之無怪也唐曰)¶
(太上皇今日亦當念陛下帝泫然/涕下而内制於后卒不敢謁西宫)貢獻(食貨志端午四/方貢獻至數千)¶
(萬者加以恩澤而諸/道尚侈麗以自媚)諸陵薦衣扇(禮志天寳二年諸陵/常以五月五日薦衣)¶
<pb:KR3k0008_WYG_004-22b>¶
(扇/)射團(唐開元遺事宫中端午造粉團角黍貯盤中/以小角弓射之中者得食都中盛行此戲)維¶
摩詰像鬚(劉公嘉話云晉謝靈運美鬚臨刑施為南海/祗洹寺維摩詰像鬚寺人寳惜初不虧損中)¶
(宗朝安樂公主五日鬬百草欲廣其物色令/馳驛取之又恐為他人所得因剪弃其餘)术羮艾酒¶
(金門嵗節曰洛陽人家端午/术羮艾酒以花綵樓閣挿鬚)贈辟瘟扇梳(同/上)重五竹節¶
(金門嵗節曰重五日午時有雨則急斫一竿竹竹/節中必有神水瀝取獺肝為丸治心腹積聚病)進五¶
時圖(酉陽雜俎北朝婦人五月進五時圖五時花施帳/之上是日又進長命縷宛轉皆結為人象帶之)¶
賀端午(裁縫雲霧成御衣拜跪題/封賀端午杜甫惜别行)朱明啟節(御府賜衣/栁宗元謝)¶
(端午/衣物)金花器綵絲(端午賜臣墨詔并衣一副金花器三/事綵絲一軸大将衣四副綵絲五軸)¶
<pb:KR3k0008_WYG_004-23a>¶
(寵光洊至慶賜曲霑/劉禹錫謝端午表)夀索(端午賜百索為夀/索李肇翰林志)符天數(明/皇)¶
(詩五日/符天數)𤣥武門逰戲(唐舊史萬年縣法曹孫伏伽上表/近太常於民間借婦女裙襦以充)¶
(妓衣擬五月五日𤣥武門/逰戲非所以為子孫法也)江心鑄鏡(揚州進水心鏡參/軍李守泰曰五月)¶
(五日午時於揚/子江中鑄之)宫衣亦有名端午被恩榮(杜/甫)節日食料¶
(唐六典五月/五日粽䊦)進百索綬帶(中尚/署)¶
　　　伏日(十六/)¶
白三伏(隂陽書曰夏至後第三庚初伏第/四庚為中伏立秋後初庚為後伏)秋夏交㑹之¶
辰金火伏藏之日(厯忌釋曰立秋以金代火也金畏火/故至庚日必伏庚者金也故曰伏日)¶
<pb:KR3k0008_WYG_004-23b>¶
一時之暑(典畧曰劉松袁紹於河朔三伏之際晝夜飲/酒至於無知以避一時之暑故河朔間有避)¶
(暑之/飲)秦修祠(史記秦穆公/始為伏祠)漢擇日(風俗通曰漢中巴蜀/髙祖用張良之䇿還)¶
(定三秦葢君子所因者本論功加金/帛重復寵異令擇伏日不同凡俗)祠黄石(史記留侯/既得黄石)¶
(留侯死并黄石而葬/每上冢伏臘祠黄石)賜肉(漢書曰伏日賜肉東方朔割/肉曰伏當早歸即懐肉而去)¶
金藏之日　秋夏之交　初伏(史記秦徳公三年初伏/注云六月上伏日秦始)¶
(置/)亢陽　徂暑　伏臘之費(牧羊/沽酪)孔伏日寒(唐五行志/大厯四年)¶
(六月伏/日寒)遺冰獸(唐開元遺事楊國忠毎至伏日取堅冰/命工雕為鳥獸之形飾以金鐶縷帶置)¶
(雕盤中送遺王公/惟張九齡不受)金數已三伏(劉禹/錫詩)賜醝汁(唐輦下嵗/時記伏日)¶
<pb:KR3k0008_WYG_004-24a>¶
(賜宰相學士醝汁京尹/公主駙馬蜜炒及漿水)伏者謂隂氣将起廹於殘陽而¶
未得升故為藏伏(因名伏日/顔師古)驕陽化為霖(杜甫詩三伏/適已過驕陽)¶
(化為/霖)¶
　　　七月七日(十七/)¶
白牛女(續齊諧記云桂陽城武丁有仙道忽謂其弟曰/七月七日織女當渡河暫詣牽牛吾向已被召)¶
(代人至今云/織女嫁牽牛)穿針乞巧(荆楚嵗時記七夕婦人以綵縷/穿七孔針陳几筵酒脯𤓰果於)¶
(庭中以乞巧或云見天漢中奕奕白氣/有光五色以為徴應見者便拜得福)緱山鶴(列仙傳/王子喬)¶
(見桓良曰告我家七月七日待我緱山頭至時果/乗白鶴於山頭望之不到舉手謝時人數日而去)曝腹¶
<pb:KR3k0008_WYG_004-24b>¶
(郝隆七月七日曝腹於庭/中人問之曰我曝腹中書)犢鼻(竹林七賢傳七月七日/諸阮庭中鋪陳莫非錦)¶
(繡阮咸時總角乃以長竿標大/布犢鼻裩於庭中曰未能免俗)七夕(秋/期)西王母(漢武故/事七月)¶
(七日上於承華殿齋正中有一青鳥從西方來集殿前/上問東方朔朔曰西王母欲來有頃王母至有二青鳥)¶
(侍王/母傍)靈匹　靈幄　河鼓(爾雅曰河鼓/謂之牽牛)瑞光(代𫝊竇后/少頭秃不)¶
(為家人所齒遇七夕人皆看織女獨/不許后出乃有神光照室為后之瑞)作麴合藥(崔寔四/人月令)¶
(云其日作麴合藥丸蜀/漆丸曝經書及衣裳)七日(良/辰)孔置酒(前蜀王建子元/膺是月七夕元)¶
(膺召諸王大臣置酒而集王宗翰樞宻使潘峭翰林學/士毛文錫不至元膺怒曰集王不來峭與文錫教之耳)¶
蛛絲卜巧(唐開元遺事帝與妃子毎至七夕夜在華清/宫宴時宫女軰陳𤓰果酒饌列于庭中祈恩)¶
<pb:KR3k0008_WYG_004-25a>¶
(於牛女也又各以蜘蛛内之小金合子中至曉/開視蛛絲稀宻以為得巧之多少民間亦效焉)祈請走¶
兒童(杜甫牽牛詩亭亭新粧立龍駕具/層空世人亦為爾祈請走兒童)乞巧(栁宗元乞/巧文曰栁)¶
(子夜歸自外庭有設祠者&KR0673;餌馨香蔬果交羅挿竹垂/緌剖𤓰犬牙且拜且祈怪而問焉女𨽻進曰今兹秋孟)¶
(七夕天女之孫将嬪於河鼓邀而祠者幸而與之巧驅/去&KR0989;拙手目開利組絍縫製将無滯於心焉為是禱也)¶
(栁子曰吾亦有大拙儻可因是以求去之乃再拜稱臣/而進曰臣有大拙智所不化毉所不攻威不能遷寛不)¶
(能/容)造明星酒(唐金門嵗乞巧使蜘蛛結/萬字造明星酒装同心鱠)祭杼(織染署七/月七日祭)¶
(杼出唐/百官志)軿車繡幄(郭子儀初從軍沙塞間至銀州數十/里将宿既夜忽見左右皆有赤光仰)¶
(視空中軿車繡幄中有一美女坐床垂足自天而下俯/視子儀拜祝云今七月七日必是織女降臨願賜長夀)¶
<pb:KR3k0008_WYG_004-25b>¶
(富貴女笑曰大富貴亦夀考言訖冉冉昇天猶正視子/儀良乆而隠子儀後立功貴盛威望烜赫大厯初鎮河)¶
(中疾甚三軍憂懼公謂幕賔等曰吾此疾自知未便衰/殞因話所遇之事衆稱賀忻悦其後拜尚父年九十餘)¶
(薨出感/遇傳)蛛絲小人態(曲綴𤓰/果中)曝衣遍天下(曵月揚/㣲風)牽牛¶
出河西織女處其東(萬古一相望七夕/誰見同並杜詩)九孔針(七夕宫/人向月)¶
(以九孔針穿五色/綵線天寶遺事)王時應七夕(李賀/詩)白露含明月青雲¶
斷絳河(杜審/言)袨服鏘環珮香筵拂綺羅(同/上)天廻兎将落¶
(河曠鵲/停飛上)機罷猶安石(橋成不礙查/劉禹錫七夕)曝衣樓(景龍記太液/池西有漢武)¶
(帝曝衣樓常至七月七日宫女出后/衣登樓曝之因賦曝衣篇雞跖集)鵲辭穿線月(花入/曝衣)¶
<pb:KR3k0008_WYG_004-26a>¶
(樓李賀/七夕)豈意靈仙偶相忘亦彌年(夕衣清露濕晨駕秋/風前韋應物七夕)¶
斫餅(唐六典膳部有節日食/料注謂七月七日斫餅)七孔金鈿針(中尚署七月/七日進七孔)¶
(金鈿/針)牽郎何在(郭翰少有清標乗月卧庭中視空中有/人冉冉而下乃一少女明艷絶代曰吾)¶
(天之織女也上帝賜命逰人間願乞神契乃昇堂共寢/柔肌膩體妍艶無比欲曉辭去面粉如故試為拭之乃)¶
(本質也後夜復來翰戲之曰牽郎何在那敢獨行對曰/隂陽變化關渠何事且河漢隔絶無可復知縦復知之)¶
(不足為慮将至七夕忽不復來數夜方至翰問曰相見/樂乎笑曰天上那比人間正以感遇當爾非有它故問)¶
(曰卿來何遲曰人中五日彼一夕爾忽一夜悽惻流涕/曰帝命有程便當永訣以七寳枕留贈騰空而去墨庄)¶
(冗/録)¶
<pb:KR3k0008_WYG_004-26b>¶
　　　七月十五日(十八/)¶
白日在張(七月中氣/日在張)建申(斗建申/位之中)孟秋之望(十五/日)三五¶
良辰　中氣(見/上)中元(道經云七月十五日中元地官勾/捜選衆人分别善惡以其日作𤣥)¶
(都大獻於王公以世間竒異好妙幡幢寶葢供飬之具/精膳飲食獻諸衆聖道士於其日講誦老經十方大聖)¶
(髙詠/靈篇)㿻蘭盆(㿻蘭盆經云目連以母生餓鬼中佛令作/㿻蘭盆至七月十五日以百味五果以盖)¶
(盆中供飬十方大徳而後母得食目連白佛凡弟子孝/順者以應奉盂蘭盆供飬佛言大善後世因之廣為華)¶
(飾/)孔宫中造盂蘭(王縉傳七月望日宫中造㿻蘭盆綴/飾璆琲設髙祖以下七聖位幡節衣)¶
(冠皆具各以帝號識其幡自禁内分詣道佛祠鐃吹鼓/舞犇走相屬是日立仗百官班光順門奉迎導從嵗以)¶
<pb:KR3k0008_WYG_004-27a>¶
(為/常)觀禮空王(韓愈直諫表近聞陛下七月十五日幸安/國寺觀禮空王以為崇福施信示天下仁)¶
(心/)三元日宜令崇元學士講道徳南華等經(明皇實録/三元日宜)¶
(令崇元學士講道徳南/華等經羣公咸就觀禮)歩輦召學士(明皇在便殿甚思/姚元崇論時務七)¶
(月十五苦雨不止泥濘盈尺上令待制者擡歩輦召學/士來時元崇為翰長中外榮之自古急賢待士帝王未)¶
(有如/此也)三元日非供祠不採魚(唐史百官/志河渠令)進㿻蘭盆(唐六/典中)¶
(尚署七月十五/日進㿻蘭盆)¶
　　　九月九日(十九/)¶
白重陽(魏文帝書曰嵗往月來怱復九月九/日為陽數兩月日並應故曰重陽)登髙(續齊/諧記)¶
<pb:KR3k0008_WYG_004-27b>¶
(汝南桓景隨費長房逰學長房謂曰九月九日汝家當/有災異急令家人縫絳囊盛茱茰繫臂上登髙飲菊花)¶
(酒此禍乃消景從其言還家登山夕還見雞/犬一時暴死今人九月九日登髙是其事)白衣菊酒¶
(晉陽秋曰陶潛九月九日無酒宅邉摘菊盈/把望見白衣人至乃王宏送酒便飲醉而歸)龍山落㡌¶
(孟嘉傳曰嘉為桓温參軍九月九日温逰龍山參寮畢/集風吹嘉落㡌如厠不覺温令孫盛嘲之嘉亦答之)¶
戲馬臺(南齊書宋武帝為宋公時在彭城九月/九日逰項羽戲馬臺今相承以為舊事)佩茱茰¶
(西京雜記武帝宫人賈蘭/佩茱茰食餌飲菊花酒)賜菊(魏武帝與鍾繇書曰九/月九日草木偏枯而黄)¶
(菊紛然獨秀/今奉一束)授衣之月落㡌之辰　馬射(晉書九月九/日馬射或説)¶
(云秋金之節武習/射象立秋之禮)孔黄菊歌(韋綬罷九月九日帝為黄/菊歌顧左右曰安可不示)¶
<pb:KR3k0008_WYG_004-28a>¶
(韋綬即遣/使持往)宴羣臣曲江(韋綬為集賢院學士九月九日/宴羣臣曲江綬請集賢院學士)¶
(得别㑹帝/一順聽)大宴滕王閣(王勃九月九日都督大宴滕王/閣宿命其壻作序以夸客因出)¶
(紙筆徧請客莫敢/當至勃汎然不辭)賜茱茰(杜甫九日詩茱茰賜/朝士難得一枝來)菊蘂浮¶
觴之日(唐中/宗詔)迎凉脯(金門嵗節曰洛陽人家重陽/作迎凉脯羊肝餅佩癭水符)霜風¶
破佳菊嘉節廹吹㡌(韓愈/薦士)九日天氣清登髙無秋雲(李/白)¶
(九日登/巴陵)黄花不掇手(戰鼓遥/相聞)䠎踀東籬下淵明不足羣¶
(同/上)茰房(薦馥菊蘂含芬中/宗九日登髙序)餻酒(白公九日登西原移座/就菊叢餻酒前羅列)¶
楚客凛秋時(張曲江九月九日登龍山郡庭常窘東/凉野求昭曠楚客凛秋時桓公舊臺上)挿¶
<pb:KR3k0008_WYG_004-28b>¶
茰把菊(挿茰登鷲嶺/把菊坐蜂臺)任百寮追賞(貞元勑其九月九/日宜任百寮追賞)菊¶
花節(王維詩四海方無事三秋大有年芍藥和金/鼎茱茰挿玳筵無窮菊花節長奉栢梁篇)泛菊¶
(杜甫秋光近青/岑季月當泛菊)小驛香醪嫰(杜甫九日/寄嚴大夫)綴席茱茰好浮¶
舟菡蓞衰(同/上)登南山文峰(唐尹氏女姿容頗麗性識敏/慧不因保母而妙善唱歌因)¶
(重陽與羣女戲登南山文峰而同軰命之歌乃顰眉緩/頰怡然一曲聲達數十里故俗耆舊云尹氏之歌聞于)¶
(長安江/南野史)九日出餻(袁師徳給事中髙之子九日出餻謂/坐客曰某不忍喫請諸公食俛首乆)¶
(之嘉/話録)坐看桑落酒來把菊花枝(杜甫/詩)登髙(素滻源同/上九日詩)伊¶
昔黄花酒(同上登城伊昔黄/花酒如今白髮翁)重陽獨酌盃中酒(抱病豈/登江上)¶
<pb:KR3k0008_WYG_004-29a>¶
(臺竹葉於人既無分/菊花從此不湏開上)相要舊俗非(九日明朝是相要/舊俗非集諸人)追¶
歡筋力異望逺嵗時同(同/上)每恨陶彭澤(無錢對菊花如/今九日至自覺)¶
(酒湏賖/復愁上)因招白衣人笑酌黄花菊(李白九/日登山)我來不得意¶
虛過重陽時(題輿何俊發遂結城南期築土按響山俯/臨宛水湄胡人呌玉笛越女彈霜絲同上)¶
今日雲景好水緑秋山明(同上九/日詩)攜壺酌流霞搴菊汎¶
寒榮(同/上)逺岫對壺觴(澄瀾映簮紱炰羔備豐膳/蒙鳯調鳴律崔元翰和詩)龍沙宴¶
㑹(龍沙重九㑹千騎駐旌/旗權德輿龍沙宴㑹詩)膳部有節日食料(注謂九月/九日麻葛)¶
(餻唐/六典)閏重九(作宴賦詩李嶠云閏節/開重九景龍文舘記)即今蓬鬢改(舊日/重陽)¶
<pb:KR3k0008_WYG_004-29b>¶
(日傳杯不放杯即今/蓬鬢改但愧菊花開)¶
　　　嵗除(二十/)¶
白日窮于次月窮于紀(星回于天數将/幾終嵗且更始)大儺旁磔以送¶
寒氣　驅疫(吕氏春秋注云前嵗一日擊鼓/驅疫癘之鬼謂之逐除亦曰儺)宿嵗(荆楚/記嵗)¶
(暮家家具肴蔌/為宿嵗之儲)日月其除　卒嵗　送寒迎春　三百¶
六旬之盡(七十二/候之窮)孔獻鍾馗擊鬼圖(吴越錢俶傳佐卒/弟倧以次立嵗除)¶
(畫工獻鍾馗擊鬼圖上胡進思見之大悟/知倧将殺己是夕擁兵廢倧迎俶立之)夜宴(竇懐貞/㑹嵗除)¶
(中宗夜宴近臣謂曰聞/卿喪妻今欲繼室可乎)盍簮喧櫪馬(列炬散林鴉/杜甫守嵗)㸃水¶
<pb:KR3k0008_WYG_004-30a>¶
盆燈(金門嵗節曰洛陽人家除夜則/銅刀刻門埋小兒硯㸃水盆燈)商陸火(裴度除夜/嘆老殆曉)¶
(不寐爐中商陸/火凡數添也)鍜磨齋(僧園逸記都下寺院每用/嵗除鍜磨是日作鍜磨齋)祭詩¶
(賈島常以嵗除取一年所得詩祭以酒/曰勞吾精神以是補之出金門嵗節)燃䗶炬燎沉檀¶
(嵗除日太常卿領官屬樂吏並䕶童侲子千人晚入内/至夜於寝殿前儺燃䗶炬燎沉檀熒煌如晝上與親王)¶
(妃主已下觀之其夕賞/賜甚多出南部新書)儺翁儺母(李綽秦中嵗時記嵗/除日儺皆作鬼神状)¶
(二老人名為/儺翁儺母)爆竹(張説守嵗詩/爆竹好驚眠)階馥舒梅素(盤花卷燭/紅唐太宗)¶
冰池始泮緑梅枝還飄素(韋應/物詩)望家思獻夀(算甲又増/年歐陽詹)¶
(詩/)¶
<pb:KR3k0008_WYG_004-30b>¶
　　　閏月(二十一/)¶
白以閏月定四時成嵗(堯/典)周禮閏月詔王居門終月(門/露)¶
(寝門/也)天子居明堂無室位則闔門左扉立於其中　閏¶
以正時　歸餘於終(閏月/也)數扐(歸竒於扐/以象閏)閏月不告朔¶
非禮也(不告閏朔棄時/政也何以為民)閏月者附月之餘日積分而成¶
於月也　餘分(説文曰餘分之/月五嵗再閏)閠三月(文元年閏三月/非禮歸餘於終)¶
(事則不悖合/在僖公末年)積閠(匪乖期/於積閏)氣逐(閏/移)孔告朔(張齊賢陜人/武后詔羣臣)¶
(議告朔於明堂齊賢曰穀梁氏稱閏月天子不告朔它/月故告朔矣左氏言魯不告閏朔為棄時政則諸侯雖)¶
<pb:KR3k0008_WYG_004-31a>¶
(閏告/朔矣)正時(傳云閏者附月之餘日天子不以告朔非禮/也閏以正時時以作事不告閏朔棄時政也)¶
(王方慶明/堂告朔議)不可謂正(孫樵西齋録紫色閏位不可/謂正予懼後世牽以稱臨也)盛衰¶
千祀正閠更王(文粹賈至虎牢關銘周室㣲弱/虎狼并吞盛衰千祀正閏更王)十九年¶
七閏(𤣥始厯以為十九年七閏皆有餘分是以中氣漸/差據渾天二分為東西之中而晷景不等二至為)¶
(南北之極而進退不齊/此古人所未逹也厯志)失閏已久(哀公十二年冬十有/二月螽開元厯推置)¶
(閏當在十一年春至/十二月冬失閏已久)斗柄未廻猶帶閏(元稹送/友封詩)¶
　　　臘(二十二/)¶
白虞不臘矣(左/傳)夏曰嘉平　殷曰清祀　周曰大蜡(風/俗)¶
<pb:KR3k0008_WYG_004-31b>¶
(通/)漢改為臘　伊耆氏始為蜡蜡也者索也嵗十二月¶
合聚萬物而索饗之　王者各以其行盛日為祖衰日¶
為臘漢以火徳火衰於戌故戌日為臘魏以土徳土衰¶
於辰故辰日為臘晉以金徳金衰於丑故丑日為臘臘¶
與蜡同(諸具祭部/蜡門注)祠黄石(史張良於下邳圯上見老人/得書云穀城下黄石我也果)¶
(見取而寶祠之留侯死并黄/石𦵏每上冢伏臘祠黄石)報有功(漢舊儀曰臘者報/鬼神古聖賢有功)¶
(於/民)送(蔡邕獨㫁曰臘者嵗之終大祭從/吏民宴飲非迎氣故但送不迎也)王氏臘(謝承後/漢書曰)¶
(沛國陳咸為廷尉監至王莽篡位還家杜門莽改易/漢法令及臘日咸嘗言我之先祖何知王氏之臘也)盗¶
<pb:KR3k0008_WYG_004-32a>¶
樹(陳㽞志曰范喬邑人臘夕盗斫其樹有告喬佯不聞/邑人愧而歸之喬曰卿臘日取柴欲與父母相歡娱)¶
(耳/)竊食(袁崧後漢書曰韓卓字子助陳㽞人臘月/奴竊食祭其先人卓義其心即出免之)持椒¶
(飬生要十二月臘夜令人持椒卧/井旁無與人言内椒井中除瘟病)兎髕(風俗通曰兎髕/俗説正祖食得)¶
(兎髕者名之曰幸賞以寒/酒幸者善祥令人吉利)議(晉博士張亮議曰臘接也/祭宜在新故交接也俗謂)¶
(臘之明日為初嵗秦漢已/來有賀此皆古之遺語)秦惠文君十二年初臘(史記/夲紀)¶
(五/)孔罷獻狐兎(憲宗紀元和九年十一月/戊子罷京兆府獻狐兎)用周臘(則天/載初)¶
(二年臘月己/未始用周臘)口脂(百官志中尚署/臘日獻口脂)造脂花餤(金門嵗節/曰洛陽人)¶
(家臘日造/脂花餤)山川恣遊矚(韋蘇州社臘㑹髙/年山川恣遊矚)賜臘(景龍文/舘記三)¶
<pb:KR3k0008_WYG_004-32b>¶
(年臘日帝於苑中召近臣賜臘晚自北門入/於内殿賜食加口脂臘脂盛以碧鏤牙䇶)紅雪(白居/易有)¶
(臘日謝白蠟紅/雪澡豆等状)伏臘(蕭炅李林甫所引不知書嘗與嚴/挺之言稱烝嘗伏臘乃為伏獵挺)¶
(之白九齡省中/有伏獵侍郎乎)侵凌雪色還萱草(杜甫臘日侵凌雪色/還萱草漏泄春光有)¶
(栁條又口脂靣藥承恩/澤翠管銀罌下九霄)進衣香囊(唐六典中尚署/臘日進衣香囊)冬臘¶
日前寅蜡百神於南郊(唐六/典)賜銀合駐顔膏(臘日賜銀/合子駐顔)¶
(膏牙香等繡香/嚢一枚韓偓)未将梅蘂驚愁眼(杜甫十二月一日未/将梅蘂驚愁眼要取)¶
(楸花媚/逺天)上苑花開(天授二年臘卿相等詐稱上苑花開/請幸則天許之乃遣使宣詔曰明朝)¶
(逰上苑火急報春知花湏連夜發莫待曉風吹於/是凌晨名花瑞草皆發羣臣咸服其異焉卓異記)時當¶
<pb:KR3k0008_WYG_004-33a>¶
臘節(候屬祈寒/白居易状)¶
　¶
　¶
　¶
　¶
　¶
　¶
　¶
<pb:KR3k0008_WYG_004-33b>¶
　¶
　¶
　¶
　¶
　¶
　¶
　¶
　白孔六帖卷四¶
