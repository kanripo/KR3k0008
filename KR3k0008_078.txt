# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.583364
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷七十八
<pb:KR3k0008_WYG_078-1a>¶
欽定四庫全書¶
　白孔六帖卷七十八　　唐　白居易　原本¶
　　　　　　　　　　　宋　孔　傳　續撰¶
　　户口版圖(一/)　　　招户口(二/)¶
　　本土(三/)　　　　　遷徙(四/)¶
　　移貫(五/)　　　　　流亡(六/)¶
　　征役(七/)　　　　　役使不均(八/)¶
　　賦税(九/)　　　　　重斂(十/)¶
<pb:KR3k0008_WYG_078-1b>¶
　　　户口版圖(一/)¶
白周禮司民掌登萬民之數自生齒已上皆書於版辨¶
其國中都鄙郊野異其男女嵗登去其死生(登上也/去下也)及¶
三年大比以萬民之數詔司寇司寇及孟冬祀司民之¶
日獻其數於王王拜而受之登於天府　周官生齒之¶
徒(生齒者男八月女七月而/生齒而人之生而備體也)漢法隱口之罰(以我扺/欺之罪)聽¶
閭里以版圖(太宰以官府之八政以經/邦國三曰聽閭里以版圖)爲版(官政掌中/官府次舎)¶
(之衆寡為版/以待之也)比要(大司徒掌兵法比於六卿之衆寡六/畜車輦辨其家財以嵗時入其數及)¶
<pb:KR3k0008_WYG_078-2a>¶
(二年大比則受邦國之比要注云大比更閲天下/民數及財物今八月案比是也比要其簿書也)羣臣¶
之版(夏官司士掌羣臣之版嵗登下損益/之數以周知邦國都家縣鄙之數)沛公入秦蕭¶
何盡收(收秦丞相/圖籍文書)蕭何發關中未傅者詣軍(古者二十/而傳一嵗)¶
(為衛十一嵗為材官習射御馳射二十而/役五十六而老𫝊謂著名籍公徭役者也)名數(髙詔人/或相襲)¶
(聚川澤不書名/數數謂户籍)景詔男子二十始傅(始復/古制)稽夫家衆寡¶
之數(夫家男/女周禮)辟名(虚張文簿/而事不實)空簿地圖(版籍/天府)俾食毛之¶
人(登先齒/之版)稽其阜蕃(辨其/減耗)夫征口賦　漢朝倉卒猶或¶
先收聖代升平寧容後造(舊判/云)隱丁脱卒(漢武欲作通/天臺未有人)¶
<pb:KR3k0008_WYG_078-2b>¶
(王温舒為中尉覆脱卒得數百人/作上拜少府注隱漏未為卒也)計文(景報石慶書曰/流人愈多計文)¶
(不改注郡上計/文書不改也)兩貫(户令先有兩貫者從邉一州為定/次從闗内為定又復從軍府州定)¶
(即俱是邊州關内俱/軍府州從先貫為定)户絶令(户令諸身䘮户絶者所有/奴婢客女部曲資財店宅)¶
(並令近親將營葬事及功徳外餘並還女無女均入近/親官為檢校亡人在日有遺囑處分處分明者不用此)¶
(律/)大户(傳/)損户數(尹鐸為晉陽損/其户數以保障)白徒(白/丁)白籍(白丁/之籍)析¶
户令(户令諸子孫繼絶應以户者非年十八已上不得/析其年十七已下命繼者俱於本生籍内注云年)¶
(十八然聽即所繼處有/母在者雖小亦聽析處)隱占新户(晉宣帝紀云邊郡新/附多無名户魏朝欲)¶
(加隱實天子以問宣帝帝曰賊以宻網束/下故下棄之宜𢎞大綱則自然安樂也)占租(具下田/税門中)¶
<pb:KR3k0008_WYG_078-3a>¶
發㳺户益兵(諸葛亮曰荆州非少人也而著籍者少焉/平居調户則不税可語鎮而南令國中凡)¶
(有㳺户皆使自實/目録以益衆可也)孔帝問歴代户版(盧承慶遷民部侍/郎帝問歴代户版)¶
(承慶叙夏商至周隋増損/曲折引據該詳帝嗟賞)殫耗(孫伏伽上言隋失天下/者何不聞其過也欲使)¶
(天下户/口殫耗)請以封户均餘州(宋務光廵察河南道時滑州/輸丁少而封户多每配封人)¶
(皆亡命失業務光建言通邑大都不以封今命侯之家/専擇雄奥滑州七縣而分封者五王賦少於侯租入家)¶
(倍於輸國請以/封户均餘州)議天下户版(楊瑒歴户部侍郎帝嘗召/宰相大臣議天下户版延)¶
(英殿瑒言利病/尤詳帝咨賞)収匿户羨田(宇文融時天下戸版刓隱/人多去本籍浮食閭里詭)¶
(脱繇賦豪弱相并州縣莫能制融由監察御史陳便宜/請校天下籍収匿户羨田佐用度𤣥宗以融為覆田勸)¶
<pb:KR3k0008_WYG_078-3b>¶
(農使鈎檢帳符得/偽勲亡丁甚衆)八計(陸贄補渭南尉説使者請以八/計聽吏治曰視户口豐耗以稽)¶
(撫/字)杜佑上議(杜佑建中初河朔兵拏戰民困賦無所入/佑乃上議曰當開元天寳中四方無虞編)¶
(户九百餘萬帑蔵豐溢雖有浮費不足為憂今黎苖凋/瘵天下户口三十萬陛下詔使者按此纔得三百萬此)¶
(天寳三分之一就中浮寄又五之二出/賦者已耗而食之者如舊安可不革)凡天下之户量¶
其資産定為九等(唐六/典)每三年縣司注定州司覆之然¶
後注籍而申之于省(注/)每定户以仲年(子午/卯酉)造籍以季¶
年(丑辰/未戌)州縣之籍嘗留五比(省籍留/九比)括天下亡户(蘇瓌/徙同)¶
(州刺史時十道使括天下亡户初不立籍人畏捜括即/流入比縣旁州更相廋蔽瓌請罷十道使專責州縣豫)¶
<pb:KR3k0008_WYG_078-4a>¶
(立簿注天下同日閱正盡一月止使抳/姦匿嵗一括實檢制租調以免勞弊)户口益流(盧懷/慎曰)¶
(比州牧上佐兩畿今或一二嵗或三/五月即遷户口益以流職為此耳)減承平時(李泌同/平章事)¶
(帝因問户口減承平/時幾何曰三之二)徐申(始來韶户止七千/比六年倍而半之)楊炎曰(河/南)¶
(山東荆襄劒南重兵處皆厚自奉養王賦所入無幾科/斂凡數百名吏因其苛蠶食扵人富人多丁者以宦學)¶
(釋老得免貧人無所入則丁/存故課免於上而賦増於下)以見居人為簿(炎疾其蔽/乃請為兩)¶
(税法以一其制凡百役之費一錢之斂先度其數而賦/於人量出制入户無主客以見居為數人無丁中以貧)¶
(富為差不居處而行商者/在所州縣税三十之一)滋饒(殷侑拜義昌節度使奏/罷度支所賜户口滋饒)¶
昭義歩兵(李抱真為懷澤潞觀察留後凡八年抱真䇿/山東有變澤潞兵所走集乘戰伐後賦重人)¶
<pb:KR3k0008_WYG_078-4b>¶
(因軍伍雕刓乃籍户三丁擇一蠲其徭租給弓矢令閒/月得曹偶習射嵗終大校親按籍第能否賞責比三年)¶
(皆為精兵舉所部得戍卒二萬既不廩於官而府庫實/乃曰軍可用矣繕甲淬兵遂雄山東天下稱昭義歩兵)¶
四賦(陸贄四賦曰料/丁壯以計庸)天寳末管户(九百六萬九千一百/五十四出南部新書)¶
凡民始生為黃(唐食貨志凡民始生為黃四嵗為小/十六為中二十一為丁六十為老)兵¶
興則户減(户減則地荒/元稹制䇿)貞觀三年是嵗中國人歸自塞¶
外及開四夷為州縣者二十餘萬人(太宗/本紀)鈎檢户籍(李/遜)¶
(累為池州刺史鈎檢户籍所以差量徭賦者皆有科品/程章吏不得私常曰沈約年八十手寫簿書盖為此云)¶
開元天寳間天下户千萬(劉晏既被誣而舊吏推明其/功陳諫以為管蕭之亞著論)¶
<pb:KR3k0008_WYG_078-5a>¶
(紀其詳大畧以開元天寳間天下户千萬至徳後殘於/大兵飢疫相仍十耗其九至晏充使户不二百萬唐史)¶
隱户剩田(宇文融賛融度帝方調兵食/故議取隱户剰田以中主欲)温户彊丁(姚崇/中宗)¶
(時近戚奏度僧尼温户彊/丁因避賦役至是崇建言)凡天下之户八百一萬八千¶
七百一十口四千六百二十八萬五千一百六十一(唐/六)¶
(典開元/二年數)每一歳一造季帳(三年一造户籍縣以籍成於/州州成於省户部總而領焉)¶
(同/上)¶
　　　招户口(二/)　(遣還鄉附/)¶
白新甿之治(周禮旅師凡新甿之治治謂有所求乞也/使無征役以地美惡為等注七人已上受)¶
<pb:KR3k0008_WYG_078-5b>¶
(上地六口受中/地五口受下地)朞不從政(王制曰自諸侯來/徙家朞不從政)勞來(詩曰/萬民)¶
(離散不安其居而能/勞來旋定安集之)自占(宣詔膠東相王成勞來不/怠流民自占八萬餘口)樂¶
郊　樂國(詩曰逝將去汝適彼/樂郊又云適彼樂國)歸化(童恢為不期令流/人歸化從居二萬)¶
(餘/口)襁負(卓茂為太守旬月間/襁負至者千餘人)貸糧食(宣詔流人還歸者/車假公田貸種且)¶
(勿筭事事謂/始徭役也)籍内(成詔流人欲入關者輒籍/内注云録其籍名而内之)封檄發遣¶
(後漢鄧太后詔有損棄其居窮困道/路若欲歸所在為封檄以發遣之)遣還鄉(陳寔仲弓/為太丘長)¶
(鄰國有歸附者實車/訓譽發遣各令還鄉)亢食之(成詔避水他郡者所在亢/食之注食之者散廩食使)¶
(生/活)買牛給(魏衛顗伯儒請置使監賣鹽得/利市犂牛若有歸民以給之)來復去(晉劉/琨越)¶
<pb:KR3k0008_WYG_078-6a>¶
(石為并州士人奔迸多歸琨琨善扵懐撫短扵/控御一日之中雖歸者數千而去者亦相繼也)孔勞䘏¶
(王式為晉州刺史會河曲大歉/民流徙他州不納獨式勞䘏之)給地居之(袁滋遷為華/州刺史流民)¶
(至者給地居之/名其理曰義合)假牛犂興完廬舎(王審邽為泉州刺史/流民還者假牛犂興)¶
(完廬/舎)懇田者加階(縣令減選徳/宗正元四年)流逋四歸樂生興事(韓/文)¶
(羅池/廟碑)¶
　　　本土(三/)　(敬桑梓附/)¶
白小人懷土(重/遷)何必去父母之邦(桞下/惠云)桑梓之敬　樂¶
所自生(禮曰樂樂其所自生禮不/忘其本狐死正丘首仁也)丘首仁不忘本信美¶
<pb:KR3k0008_WYG_078-6b>¶
而非吾土　鍾儀楚奏(鍾儀囚於晉晉侯使與之琴操/南音士燮曰南冠而縶者楚囚)¶
(也楚囚君子也樂操土風/不忘舊也不忘舊舊俗也)莊舄越吟(莊舄在楚/而作越吟)秦聲(陳/軫)¶
(曰臣豈無/秦聲乎)去墳墓　衣錦還鄉(朱買/臣)夫子曰吾捨魯何¶
適矣　編户之氓(出鄉/之節)蓬籜之知歸(萍/梗)地著故鄉　舊¶
貫(仍舊/貫)棄本逐末　恂恂(孔子於鄉黨恂恂/如也恂恂和敬貌)敬父母之¶
國(張湛子孝為馮翊告歸平陵望里門而歩主簿曰明/府位尊不宜自輕湛曰禮下公門孔子於鄉黨恂恂)¶
(如也父母之國所/宜盡禮何輕之有)又(凌統公績為偏將軍過本縣歩入/其中見長吏懷三版㳟敬禮盡親)¶
(舊故人㤙/益隆也)娯樂(踈廣仲翁告老歸鄉里日令其家具設/酒食請族人故舊賔客老人相與娯樂)¶
<pb:KR3k0008_WYG_078-7a>¶
徳化鄉里(王烈字彦方以義行稱鄉里有爭田直将質/之於烈或至塗而反或望廬而反有盗者不)¶
(辭刑罰勿使/王彦方知之)決訟(蔡衍孟嘉以禮讓化鄉里有争訟/者輒詣衍决之其所爭者皆無怨)又¶
(劉虞常降身隱約與邑黨州閭同樂共恤等齊有/無鄉曲宗之有辯訟從虞決之以情理論判之)止鬬¶
(髙鳳文通鄰里有争財持兵而鬬鳳往解之不已乃脱/巾叩頭請曰仁義遜讓奈何棄之争者感之収兵謝罪)¶
入里必式(禮/)孔不易(杜黃裳京兆萬年人貞元末拜太/子賔客居韋曲時中人欲請其地)¶
(賜公主徳宗曰城南/杜氏鄉里不可易)贖魏人自賣者(張萬福改泗州刺/史魏州飢父子相)¶
(賣萬福曰魏州吾鄉里安忍其困令兄子/將米百車饟之時魏人自賣者給資遣之)復禮鄉(徐岱/蘇州)¶
(嘉興人觀察使李栖筠欽/其賢署所居為復禮鄉)被嗤於鄉(髙季輔列上五事/以為尚書八坐人)¶
<pb:KR3k0008_WYG_078-7b>¶
(主所責成者也宜擇温厚脩潔/者任之使過行者被嗤於鄉)簡接鄉人(張柬之子漪/以著作佐郎)¶
(侍父襄陽恃其家立功/簡接鄉人鄉人怨之)還鄉上冢(張暐嘗還鄉上冢帝/賜詩及錦袍繒綵乘)¶
(驛就道子弟/車馬聯䄄)鄉黨畏慕(王&KR1050;休以信義/為鄉黨畏慕)著籍(韓文著籍/太原之陽)¶
(曲/)浮人若雲歸(李白贈徐安宜恵化/聞京師浮人若雲歸)鄉路逺山隔(太白/淮南)¶
(國門遥天外/鄉路逺山隔)流逋四歸(樂生興事韓愈/桞州羅池廟碑)余生如過鳥故¶
里仐空村(杜甫/詩)坐深鄉里敬(壯㳺/詩)龜蒙不復見况乃懷¶
舊邦(同/上)舊籍在東都茅屋枳棘籬(韓/文)江月隱鄉樓(李白/詩)¶
飛鳥還舊巢遷人返躬耕(同/上)鄉里之舊(符存審為盧龍/節度使自以身)¶
<pb:KR3k0008_WYG_078-8a>¶
(為大將不得與破梁之功怏怏疾益甚因請朝京師郭/崇韜權位已重不樂其來因沮其事存審妻郭氏泣訴)¶
(於崇韜曰吾父扵國有功而與公鄉里之舊奈何忍令/死棄窮野崇韜愈怒章累上輙不許存審伏枕歎曰吾)¶
(老夫事二主四十年今天下一家亡國之將射鈎斬袪/之人皆得親見天子奉觴為壽獨予棄死於此命也亟)¶
(請乃許朝/五代史)離鄉四十年取將相(符存審臨終戒其子曰/吾少提一劒離鄉四十)¶
(年取將相然覆鋒冐刄出死入生而得至此也因/出其半身所中矢鏃百餘而示之曰爾其勉哉)鄉國¶
人情之不忘也(桞冕曰鄉國人/情之不忘也)¶
　　　遷徙(四/)¶
白周禮九徙于國中及郊則徙授之(或自國徙郊或自/郊徙國皆從而付)¶
<pb:KR3k0008_WYG_078-8b>¶
(所處之吏/明無惡罪)若徙于他國則為之旌節以行之(謂出居異/鄉者也受)¶
(之者有/節乃逹)若無授無節則唯圜土内之(出鄉無授出授無/節則納於獄而問)¶
(之/)凡新氓無征役移人　爰適樂土　適彼(樂郊/樂國)人乃¶
遷徙(月/令)五遷(盤庚五遷/人咨胥怨)三徙(孟母三徙/擇其善鄰)不安其土(禮/)秋¶
蓬之轉(辭/根)離鄉(去/里)去國之戀　徙貧民(漢武徙貧民於/關西及充朔方)¶
(以南新秦始皇遣䝉恬却匈奴扵河南造陽北千里甚/好為築城郭徙民充之為名新秦西方雜錯奢儉不同)¶
(今俗名新富/貴為新秦)聽徙寛大地(景詔郡國或磽确無所農桑/敷畜或有地饒廣薦草木水)¶
(泉民欲徙之者聽之注/敷古繋之謂放牧也)徙廣饒之地(公卿言郡國被災/害貧民無産業者)¶
<pb:KR3k0008_WYG_078-9a>¶
(募徙廣/饒之地)募徙賜田宅(平章起官寺市里募徙貧民縣資/給食至所賜田宅什物器假與犁)¶
(牛種/食)徙邉(武帝徙天下姦/猾吏人於邊)當徙勿徙(後漢順詔坐法當/徙勿徙當傳勿傳)¶
勿収租除筭(章帝時嵗不登募貧人無田欲徙他界所/至給公田種餉田種器勿収租五嵗除筭)¶
(三年後欲/還鄉亦聼)户部格(格云非㳂邊州及側户千里内軍府/百姓欲於㳂邊州府附户居住並聽)¶
(與本管計㑹具申所由司准丁授田給復十年/有事於本州防禦不湏差外征鎮自此為格)越鄉(懷/土)¶
驚走(魏相徙淮南人田疇諫/不從十餘萬驚走於呉)實京師(主父偃曰茂陵初/成可徙天下豪傑)¶
(内實京師外銷/豪猾上從之)遷鑄(程鄭遷徙於山東/冶鑄富埒卓氏)既不仍於舊貫¶
(實獲庇/於新甿)留長安(漢辛慶忌狄道人為將軍/徙昌陵昌陵罷留長安)孔地狹者徙¶
<pb:KR3k0008_WYG_078-9b>¶
寛鄉(崔善為為陜州刺史時議户猥地狹者徙寛鄉善/為奏畿内户衆而丁壯悉籍府兵若聽徙皆在關)¶
(東虚近實逺非/經通計詔可)具舟遣(張延賞為淮南節度使嵗旱民/他遷吏禁之延賞曰食者人所)¶
(恃以活拘此而斃不如適彼而生/茍存吾人何限為乃具舟遣之)桞宗元貞符曰(焚坼/抵掎)¶
(奔走轉死之害不起/而人乃克鳩類集旋)奮懷舊都日以滋甚(河東古吾土/也家世遷徙)¶
(莫能就緒吾固翹翹褰裳奮懷舊都/日以滋甚桞宗元送獨孤申叔序)十徙其居(安仁舊/第置扵)¶
(開元末有屋三十間去元和末酬賞息錢為他人/有因此移去八年中凡十徙其居杜牧上宰相)至有¶
樵蘇莫㸑(糠麧靡資不暇聊生方憂/轉死張廷珪請勤政䟽)自畿内徙畿外自¶
京縣徙餘縣皆有禁(唐/志)人居狹鄉樂遷就寛鄉者(去本/居干)¶
<pb:KR3k0008_WYG_078-10a>¶
(里外復三年五百里外復二年三百里/外復一年一遷之後不得更移通典)¶
　　　移貫(五/)¶
白徙名數(漢元帝徴孔覇為師號/裒成君徙名數於長安)恥關外(後漢楊僕恥/為關外之人)¶
(詔為徙關/於新安)邊人内移(後漢張奐然明燉煌酒泉人為䕶/匈奴中郎願徙屬華隂舊判邊人)¶
(不得内移唯/奐特聽之)近親附貫(户令落蕃人得還/許於近親附貫也)孔徙馬邑(劉/武)¶
(周瀛州景城人/父匡徙馬邑)規脫徭役(李栖筠奏部豪姓多徙/貫京兆河南規脱徭役)逺自¶
呉興近徙于陜(文粹張説梁國公碑姚有虞之後/逺自呉興近徙於陜今家洛陽焉)播徂¶
(文粹王勵倬彼我系篇晉厯崩坼/衣冠擾弊粤自太原播徂江澨)其先在元魏時後徙¶
<pb:KR3k0008_WYG_078-10b>¶
籍不常(盧從史/本傳)僑居之族(其先人始祖不出是國枝葉/播越居之數代公實編貫而)¶
(私寓客營流則號為借壤進宫則名曰寄通髙容雅歩/不為有降一身之居尚在難安故父兄相承兄長相襲)¶
(近經數代逺或累葉學道講義習人之禮鄉舉里選假/人之評居人之境以繁我條乘人之貸以濟我生由人)¶
(之位以庇我屬恃人之寵以輝我業朝廷則祖考之所/階則神靈之所慿昔人思伯之敬尚愛甘棠之木况父)¶
(母之所始卒而不可加尊/推之於心豈道訓之謂哉)孔子曰危邦不入亂邦不居¶
是謂離舊適之制(背否向㤗之文於斯尚矣蓋離舊以/其無道適新以其宜宗背否以其多)¶
(難向㤗以其可安孔子宋人也上自孔子逮東否服事/宋仕有代祿至仲尼道崇闕里乃為魯人矣春秋之作)¶
(内魯外宋諱我過彰彼惡/以此懲之斷可識矣通典)¶
<pb:KR3k0008_WYG_078-11a>¶
　　　流亡(六/)　(事與遷徙門畧同/)¶
白䘮亦不可久也(禮/)㳺民(禮曰且/懼奔逃)盡室而行遭逃　勞¶
疲徙轉好亡惡定　震蕩播越　蕩析　離逿爾土¶
流冗　流人逾多而計文不改(景報石慶書也計/文謂上計文書也)流人¶
不根著　鼠竄　逋蕩人亡　推冰(魏祖時人推冰時/渠水凍使人推以)¶
(通船道人/憚役而亡)孔携老扶㓜(魏徴䟽曰貞觀初頻年霜旱畿/内户口並就關外攜老扶㓜往)¶
(來數年卒無一户亡去此由陛/下矜育撫寜故死不攜貳也)㳺人(韓琬上言夫流亡/之人非愛覊旅棄)¶
(桑梓也斂重役亟家産已/空鄰伍牽連遂為㳺人)無以奉上(張廷珪䟽曰或謂/人窮不足恤而億)¶
<pb:KR3k0008_WYG_078-11b>¶
(兆携離愁苦昏墊/則無以奉上矣)攤逃人之賦(李渤上言渭南長源鄉/户四百今纔四十閿鄉)¶
(戸三千而今遷他州縣大抵類此推其敝始扵攤逃人/之賦假令十室伍逃則均責未逃者若抵石於井非極)¶
(泉不止誠由聚斂之臣割下媚上願下/詔一賜禁止計不三年人必歸扵農)流客(宇文融引/拜御史中)¶
(丞吏下希望融㫖不能無擾張空/最務多其獲而流客頗脱不止)浮人(楊炎河南山東/荆襄劒南科斂)¶
(凡數百名是以天下殘瘁蕩為浮人/鄉居地著者百不四五炎疾其敝)三耗其二(文粹李/翰蘇州)¶
(屯田紀績頌亡者墮㳺編版之户/三耗其二歸耕之人百無其一)革車屢動(陸贄奏議/武徳年中)¶
(革車屢動繼以/災歉人多流離)逃逝(韋蘇州始至詩斯民/本樂土逃逝竟何為)斃踣道路(權/徳)¶
(輿十九年大旱因是上陳闕政畿甸之内/大率赤地而無所望轉徙之人斃踣道路)骸骨蔽野(殷/侑)¶
<pb:KR3k0008_WYG_078-12a>¶
(拜義昌軍節度使扵時痍荒之餘骸骨蔽野墟里生荆/棘侑單身之官安足麤淡與下共勞苦以仁恵為治嵗)¶
(中流民襁/屬而還)崔瓘為灃州刺史(不煩苛人便安之流亡/還歸居二年増户數萬)輕¶
斂則人樂其生(樂其生則居者不流而流者日來居者/不流流者日來則土地無荒枽柘日繁)¶
(盡力耕之地無餘利人日益富兵日益強四鄰之人歸/之如父母雖欲驅而去之其可得耶文粹李翺平賦書)¶
誠若不蠲免必難存濟所訴逋欠竝放(舊/史)人不土斷而¶
地著(楊炎凡百役之費一錢之斂先度其數而賦扵人/量出制入户無主客以見居為簿人無丁中以貧)¶
(富為差天下果利之/人不土斷而地著)又關中比饑士人流入蜀者道路¶
相係也(髙適/傳)歸者萬餘(元結拜道州刺史為民營舎/給田免徭役流亡歸者萬餘)至¶
<pb:KR3k0008_WYG_078-12b>¶
徳後兵起(天下殘瘁蕩為浮人鄉居/地著者百不四五楊炎)武帝(侈縻不節末/年户口減半)¶
(税及舟車人不聊生乃下哀/痛詔封丞相民人侯崔植傳)拘此而斃不如適彼(張延/賞為)¶
(淮南節度使嵗旱民他遷吏禁之延賞曰食者人恃以/活拘此而斃不如適彼而生茍存吾人何限為乃具舟)¶
(遣之勑吏為修室廬已/逋債而歸者更増扵舊)户口逋蕩(李傑以採訪使行山/南時户口逋蕩細弱)¶
(下户為豪力所兼傑為設科條/區處檢防亡匿復業者十七八)居人競東西(道路侵壠/畆姚合野)¶
(行/)罷人不在村野圃泉自注(柴扉雖蕪沒農器/尚牢固杜甫詩)奏理逺¶
逋(李渤度支奏理逺逋渤為江州刺史上䟽曰伏奉詔/勑令臣設計督填逃户所欠錢四千四百一十貫臣)¶
(懼史官書陛下扵大旱中督三十六年逋懸臣任刺史/罪無所逃臣既上不副聖情下不忍鞭笞黎庶不敢輕)¶
<pb:KR3k0008_WYG_078-13a>¶
(恃符印乞放歸田里乃下/詔所訟逋欠並放舊史)貧者固已流(韓文賦/江陵詩)人不復¶
業(方今關東荐飢蜀漢流亡江淮而南賦斂不息人/不復業則相率為盗本根一揺憂患非淺狄仁傑)兵¶
興則户減户減則地荒(地荒則賦重賦重則人貧人貧/則逋役逃征之罪多元稹制策)¶
興戰耕之術則㳺墮之户盡歸(而戀本之/心固矣)征役省則民¶
無轉徙之憂(而黎庶所以/安矣白居易)民多流亡(五代王周歴涇州/節度使涇州張彦)¶
(澤為政苛虐民多流亡周乃更為寛恕問/民疾苦去其苛弊二十餘事民皆復歸)假御史按州¶
縣招來户口而分業之(扵是諸道収沒户八十萬田亦/稱是歳終羡錢數百萬緡帝悦)¶
(宇文/融)轉移溝壑(曩時之十室共輸而猶不給者今且聚/之於一夫矣雖有慈惠之長仁隱之吏)¶
<pb:KR3k0008_WYG_078-13b>¶
(尚不能存若&KR0579;斷撃摶之則/將轉移於溝壑矣元稹制策)夫流亡之人(非愛覊旅忘/桑梓也斂重)¶
(役亟家産已空鄰伍牽連/遂為㳺人唐史韓琬傳)安彦威(遷西京留守遭嵗大/飢彦威賑撫飢民有)¶
(犯法皆寛貸之飢民愛/之不忍流去五代史)宇文融韋堅楊謹矜王鉷各以¶
裒尅進剥下益上嵗進羨緡百億萬為天子私藏以濟¶
横賜而天下經費自如(帝以為能故重官累使尊顯烜/赫然天下流亡日多扵前宇文)¶
(融傳/賛)¶
　　　征役(七/)¶
白大東(東國困扵役而傷於財/譚大夫作詩以告病焉)徴令(小司徒比六卿之/衆寡以嵗時入其)¶
<pb:KR3k0008_WYG_078-14a>¶
(數時行其/徴令也)可任者(小司徒三年受邦國之比要稽其民/人而周知其數上地家七人可任者)¶
(三人中地家六人可任者五人下地家五人/可任者二人任者謂力也有夫婦然後為家)凡起徒無¶
過家一人以其餘為羡唯畋與追胥竭作(竭作/盡行)役要(鄭師/以國)¶
(比法以時稽夫家既没則受州/里役要役要所遣人民數也)鄉大夫登衆寡辨其可¶
任者國中自七尺以及六十野自六尺以及六十有五¶
皆征之(凡國中有貴者有賢者有能者/有服公事者老者病者皆捨之)均人掌均地政¶
(政音/征)旬用三日(凡均力征以嵗上下豐年公旬用三日/中年旬用二日無年一日注旬均也)¶
任老者之事食壯者之食(興事任力升諸司徒/不征扵鄉曰造士也)屬役於¶
<pb:KR3k0008_WYG_078-14b>¶
植(夏官大役與慮事屬役植部曲將吏/傳曰華元為植築城版榦者是也)無役不從(傳/)役¶
將班矣(班還/也)徴役(役/夫)民勤於力則功築罕(榖/梁)為力不同¶
科(科役也上/中下三役)脱卒(王温舒覆中尉/脱卒得數百人)敺白徒之衆(今白/丁也)脱¶
更(有一人箕踞見郭解解曰是吾徳不修/謂尉吏曰是人吾所急踐更時脱也)支離攘臂(荘/子)¶
(支離䟽肩髙於頂播精求食足以數人齊有徵/役則支離攘臂㳺其間言以疾免役無所懼也)減年從¶
役(劉平為全椒令以徳化人人/皆贈貲就賦减年從役也)均徭(任/力)弛力(荒政十二/聚萬民四)¶
(曰弛力寛/徭役也)使民以時　犯時(傳欲無犯/時晉悼公)徒庸(計徒/庸)僝功¶
　踦跂(國語發卒敝賦踦跂畢/行踦丘知反跂丘氏反)子自行(蓋寛饒次公為/司𨽻子常歩行)¶
<pb:KR3k0008_WYG_078-15a>¶
(自戍邊公/亷如此)私從役(魏司馬郎伯逹為棠陽長民有徙居/都内者後縣調船徒恐不辨相率私)¶
(還助役見/愛如此也)上庸直(呉王濞以銅鹽利百姓無/賦卒賤更輒與平買之)充夫式(户/部)¶
(式諸正丁充夫四十日免七十日并免租百日已上課/役俱免中男充夫滿四十日已上免户内地租無他税)¶
(折戶内一丁無丁聴傍折近親戶内丁又謂男女三嵗/已下為黄十五已下為小二十已下為中男二十一成)¶
(丁/也)鼛鼓(鼔人以鼛/鼔役軍事)豈敢憚行畏不能趨(詩/)名士執役(晉/王)¶
(尼為䕶軍兵士胡毋/輔之軰訪之廐下)師免弟子役(具師/門注)孔勞弊(魏徴䟽/曰比者)¶
(疲於徭役關中/之人勞弊尤甚)徭役無時(又曰煬帝/徭役無時)力役廣(又力役廣/而冀農桑)¶
(興不可/得已)國衰繇此(房𤣥齡帝嘗問創業守文孰難魏徴/曰人欲靜徭役毒之世方敝裒刻窮)¶
<pb:KR3k0008_WYG_078-15b>¶
(之國繇此衰/而守文為難)不存養(馬周䟽曰今百姓乘䘮亂之後比/於隋時纔十分一而徭役相望兄)¶
(去弟還往來逺者五六千里春秋冬夏畧無休時陛下/雖詔減省而有司不得廢作徒行文書役之如故四五)¶
(年來百姓頗嗟怨以/為陛下不存養之)一人就役舉室捐業(戴胄帝將修/復洛陽宫上)¶
(䟽曰九成之役又興司農將作見丁無幾大亂之後户/口單破一人就役舉室捐業籍軍者督戍仗課役者責)¶
(糧賫竭貲經紀猶不/能濟帝覽奏罷役)省征役(令狐徳棻曰今天下/無虞惟省征役為要)平賦¶
緩役(蘇弁副知度支事承裴延齡後/平賦緩役畧煩苛人頼其寛)省徭役馭下之宜¶
(來濟帝嘗從容問馭下所宜濟曰昔齊桓公出㳺見老/人命之食曰請遺天下食遺之衣曰請遺天下衣公曰)¶
(吾府庫有限安得而給老人曰春不奪農時即有食夏/不奪蠶工即有衣由是言之省徭役馭下之宜也於時)¶
<pb:KR3k0008_WYG_078-16a>¶
(山東役丁嵗别數萬人又議取庸/以償雇紛然煩擾故濟對及之)雕甿遺噍不堪其困¶
(陳子昻上書曰山陵穿復必資徒役率癯弊之衆興數/萬之軍調發近畿督扶稚老鏟山輦石驅以就功春作)¶
(無時何望有秋雕甿遺噍/再罹艱苦有不堪其困)役凡百餘萬(閻立徳太宗幸/洛陽詔立徳建)¶
(離宫清暑乃度池汝/州西役凡百餘萬)役人(狄仁傑后将造浮屠大像仁/傑諫曰工不役鬼必在役人)¶
今天下常兵不下百萬皆衣食於平民(嵗度其費率中/户五僅能活一)¶
(兵如此則編户不五百萬不足以/給之故陛下之民力不足也孫樵)願省勞役(李大亮河/西積困夷)¶
(狄州縣蕭條比因隋亂殘耗已甚臣愚願停詔尉願/省勞役使邊人得就農畒此中國利也帝納其計)征¶
役稍繁家業先空(狄仁傑諫䟽比年已來風塵屢擾水/旱不節征役稍繁家業先空瘡痍未)¶
<pb:KR3k0008_WYG_078-16b>¶
(復時興功役/力所不堪)征役省(則人無流亡轉徙/之憂白居易制策)倉廪無宿儲徭¶
役猶未已(韋應/物詩)用人之力嵗二十日(閏加二日不役者/日為絹三尺謂之)¶
(庸食/貨志)李嶠(武后又崇寺觀功費浩廣嶠恐結怨三靈謗/䝉四海今道人私度幾數十萬國計軍防並)¶
(仰丁口今丁皆出家兵悉入道征行租賦何以備之願/許十道使括取使姦猾不得而隱又太常樂户持大鼔)¶
(者已二萬貟願量/留之餘勒還籍)民逸則富以康勞則怨以叛(張文瓘/髙宗造)¶
(蓬萊上陽合璧等宫復征討四夷京師養廐馬萬匹帑/廥寖虚文瓘諌曰民逸則富以康勞則怨以叛秦漢廣)¶
(事四夷造宫室至二世土崩武帝末年户口減半夫制/治扵未亂保邦扵未危民罔常懷懷扵有仁臣願撫之)¶
(無使勞而生怨隋/鑒未逺不可不察)農事既収(農事既収靈臺勿亟子來/而就役者周邦畿而薄四)¶
<pb:KR3k0008_WYG_078-17a>¶
(海咸忘勞而/獻功李華)供官徭役道路相繼(馬周/䟽)用而息之則人¶
斯恱(徐賢妃䟽願陛下使之以時則力/無竭矣用而息之則人斯恱矣)廢冗役(李渤為/&KR1050;州刺)¶
(史廢冗役/千六百人)稽亷冒(陸贄八計曰視賦/役薄厚以稽亷冐)差量徭賦皆有科¶
品(李遜累為池州刺史鈎檢户籍所以/差量徭賦皆有科品程章吏不得私)嵗月不空(盧藏/用上)¶
(䟽曰斤斧之役嵗月不空不因此時施/徳布化而又廣宫苑臣恐下未易堪)除功役(魏知古/會造金)¶
(仙玉真觀諫曰願下/明詔順人欲除功役)人力勞敝(復諫曰今風敎頽替日/益甚府蔵空虚人力勞)¶
(敝/)寛徭役(白履忠拜朝散大夫呉競其里人也謂曰子/素貧不霑㪷米匹帛雖得五品亦何益履忠)¶
(曰往契丹入㓂家取排門夫吾以讀書/縣為免今終身髙卧寛徭役豈易得哉)罷冗役(韋宙為/永州刺)¶
<pb:KR3k0008_WYG_078-17b>¶
(史罷冗役九/百四十四貟)墮業避役(李叔明惡道佛之弊上言曰使/農夫工女墮業以避役故農桑)¶
(不勸兵賦日屈國/用軍儲為斁耗)度産以衰征(陸贄四賦曰/度産以衰征)姦人羼名¶
以避征役(薛存誠遷給事中瓊林庫廣籍工役存/誠曰此姦人羼名以避征役不可許)重耗¶
其力(張𤣥素貞觀四年詔發卒治洛陽宫乾陽殿且東/幸𤣥素上書曰百姓承亂離之後財賦殫空雖䝉)¶
(更生意未完定奈何營/未幸之都重耗其力)號呼道路(陸贄奏議送父/别夫號呼道路)市井¶
愁苦室家怨咨(農桑廢於徴呼膏血竭於笞捶市井愁/苦室家怨咨兆庶嗷然而郡邑不寜矣)¶
羣情動揺(興役無已/羣情動揺)議息(言及閭閻疾苦君/臣同慮議息征徭)被八荒(徭/繇)¶
(被於八荒/勞已甚矣)每丁一嵗定役二旬(古者用人之力不過三/日後代多事其増十之)¶
<pb:KR3k0008_WYG_078-18a>¶
(國家斟酌物宜立為中制每丁一嵗定役二旬若不役/則収其庸日凖三尺以其出絹而當庸直故謂之庸並)¶
(同/上)百役皆在(文粹陸龜䝉送小雞山樵人吾有丈夫五/人諸縣亦有丁壯者自盗興以來百役皆)¶
(在亡無/所容)剥膚及髓(獨孤及擁兵者第舘亘街陌奴婢厭/酒肉而貧人羸餓就役剥膚及髓)¶
阿房成秦人散(張元素昔阿房成秦人散章華就楚衆/離乾陽畢功隋人解體今日而役殘創)¶
(之人襲亡國弊臣恐/陛下之過甚於煬帝)躬䕶作役(裴耀卿徙宣州刺史前/此大水河防壞諸州下)¶
(不敢擅興役耀卿曰非至公也乃躬䕶作役未訖有詔/徙官耀卿恐功不成弗即宣而撫廵飭厲愈急隄成發)¶
(詔而去濟人/為立碑頌徳)事繁則不急之務衆不急之務衆則役數¶
(役數則人疲人疲則/無聊生矣皇甫憬)曽是戍役傷(杜甫平原獨憔悴農/力廢耕桑非闗風露)¶
<pb:KR3k0008_WYG_078-18b>¶
(凋曽是/戍役傷)屩而立于塗(孟元陽董作西革屯盛夏屩而立/于塗役休乃就舎故田輙嵗稔)¶
且悲就行役安得營農圃(李白/古風)禁止非徭(江南野史李/昪薄征輕賦)¶
(禁止/非徭)召人納錢(唐史食貨志天下用度不足諸道得召/人納錢給空名告身授官勲邑號度道)¶
(士僧尼不可勝計納錢百千賜/明經出身商賈就軍者給復)晨炊星飯(張廷珪諫營/建大像䟽朝)¶
(驅暮役勞筋苦骨簞食/瓢飲晨炊星飯舊史)¶
　　　役使不均(八/)¶
白北山之刺(北山刺幽王役使不均也勞/於從事不得終養於父母也)或宴宴居息¶
或盡瘁事國　東人(之子職勞不來西/人之子粲粲衣服)不平謂何(詩/)不¶
<pb:KR3k0008_WYG_078-19a>¶
患寡而患不均(語/)年老持更(晉劉𢎞為荆州常夜起聞/城上持更者嘆甚苦呼盖)¶
(一兵年老羸疾無檽乃/謪主者遂給韋袍複㡌)椎冰(注見流/亡門)孔察賦役不均(百/官)¶
(志監察御史十五人/其二察賦役不均)遥遥負擔卒無乃役不均(元稹旱/災詩)¶
澤不下流民無所告(桞宗元荅元饒州必将服役而奴/使之多與之田而取其半或乃出)¶
(其一而収其二三主上思人之勞苦或减除其税則富/者以户獨免而貧者以受役卒輸其二三與半焉是澤)¶
(不下流而民無所告/訴其為不安亦大矣)古之為理(在於周知人數乃役其/事役庶功以興通典)¶
監察御史(掌廵按州縣賦役/不均唐百官志)過貎形狀及差科簿(皆親/自注)¶
(定務均齊/過六典)¶
<pb:KR3k0008_WYG_078-19b>¶
　　　賦税(九/)¶
白盍徹(什一而税曰徹徹通也哀公問有若曰年饑用/不足如之何對曰盍徹乎曰二吾猶不足如之)¶
(何其徹也對曰百/姓足君孰與不足)嵗収十千(倬彼甫/田云云)布嘗無藝(藝法/也)不¶
給則應(不供則應/之以罪也)不患寡而患不均　蓋均無貧　量¶
力而供事舉其中斂從其薄則周公之典在　上無乏¶
用(下不/闕供)輕重之法(月令季冬天子合諸侯制百縣為所/税扵人輕重之法貢舉之數以逺近)¶
(所宜為度舉/定國之數)禮之大倫以地廣狹(賦以廣狹/為差也)禮之薄厚¶
與年之上下(隨年之/豐荒)故年雖大殺衆不匡懼則上下之¶
<pb:KR3k0008_WYG_078-20a>¶
制節矣(言賦用有節也大殺/謂飢也匡猶恐也)别土地之宜節逺邇之期¶
(禮/)國家靡敝(賦税/極也)制財用之節(傳/)陳之藝極(制/度)取之以¶
道樂其輸財(文/選)底慎(財/賦)上有餘用(下無/怨人)趙奢均賦(趙王/使趙)¶
(奢治國賦大均/人富而府庫實)人則無貧有若盍徹君孰與足　任土¶
(作/貢)副天子恤人之心(下不/靡敝)竭王臣奉公之節(上無/闕供)禹别¶
九州(辨貢賦/之等)周制五服(定征税/之差)國家優䘏黎元底慎財¶
賦(斂從其薄/作法扵涼)農事既登(國賦/先定)治賦(千乘之國可使/治其賦言子路)時入¶
(周禮以/時入之)地征(征税也/周禮云)薄征(周/禮)嵗杪量入(禮曰冢宰制國/用必以嵗之杪)¶
<pb:KR3k0008_WYG_078-20b>¶
(量入以為出/謂五榖之税)斂法(周禮以年之上下出斂注云斂法/者隨年之豐㓙而輕重斂税也)入¶
征(征/税)豐耗(視年之豐/耗耗斂也)九賦異等(百貨/殊用)繭絲(賦/税)夫征(口/賦)増¶
貲(劉平為全椒令以徳/化人人有増貲就賦)減稅(尹鐸為晉陽損户減/税以為保障之法)均輸¶
畢納(謂納/畢也)百里之内以供官(官謂文/書財用)千里之内為御(謂/衣)¶
(服/)以菽粟當賦(昭詔三輔太常糓賦許得/以菽粟當賦謂當錢物也)明告期日(韓/延)¶
(壽為東郡收租税先明布期/日以其會吏敬畏趨向也)節財必均於九式(周禮以/九式均)¶
(節財/用)成賦咸則於三壤(尚書咸則三/壤成賦中邦)九賦殊别五服異¶
制(差以精麤之等/從其逺邇之期)糓租(藁/税)殺不出租者(趙奢趙之田吏/也收租税平原)¶
<pb:KR3k0008_WYG_078-21a>¶
(君不肯出奢以法治/乃殺其家用事者)負稅當免(倪寛為内史見政/事得人心門注)户輸¶
(晉丁男之户嵗輸絹三疋綿三斤女及次丁為户/者半輸其諸邊戍三分之二逺者三分之一也)孔公¶
主所廩殆不給(萬安公主天寳時為道士開元新制長/公主封户二千帝妹户千率以三丁為)¶
(限皇子王户二千主半之左右以為薄帝曰百姓租賦/非我有士出萬死賞不過束帛女何功而享多户邪使)¶
(知儉嗇不亦可乎於/是公主所廩殆不給)移税錢免賦米(李渤出為&KR1050;州刺/史渤奏還信州移)¶
(税錢二百萬免賦米二/萬石觀察使上狀不閲)置使督察(韋堅見宇文融楊謹/矜父子以聚斂進乃)¶
(運江淮租賦所在置使督察以佐/國廩嵗終増鉅萬𤣥宗咨其才)量産出賦(李栖筠奏/部豪姓多)¶
(徙貫京兆河南脱徭科請/量産出賦以杜姦謀詔可)選官部送(崔造同中書門下/平章事建言天下)¶
<pb:KR3k0008_WYG_078-21b>¶
(兩税請委本道觀察使/刺史選官部送京師)閱稼以奠稅(陸贄四賦曰/閲稼以奠税)積蔵¶
于下(桞宗元貞符曰敬奠厥/賦積蔵扵下是謂豐國)厚我糗粻(又曰賦徹而/臧厚我糗粻)租¶
賦不時(杜羔為萬年令時許季同為長安令京兆尹元義/方責租賦不時繫二縣吏將罪之羔等辨列尤)¶
(苦尹不/為縱)賦法有三(裴垍先是天下賦法有三曰上供曰/送使曰留州建中初釐定常賦有物)¶
(重錢輕其後輕重相反民輸率一倍其初而所在以留/州送使之入捨公估更實私直以自開故賦益苛齊民)¶
(重困垍/奏禁之)不輸官賦(韋澳改京兆尹帝舅鄭光主墅吏/豪肆積年不輸官賦澳逮繫之)差¶
量纎息(王彦威累擢諫議大夫李師道既平其十二州/賦法未均詔彦威為勘定兩税使差量纎息人)¶
(不為/煩)生人之喉命(楊炎舊制天下財賦皆入左藏庫而/太府四時以數聞尚書比部覆出納)¶
<pb:KR3k0008_WYG_078-22a>¶
(舉無干欺及第五琦為度支鹽鐡使京師豪将求取無/節琦不能禁乃悉租賦進大盈内庫天子以給取為便)¶
(故不復出自是天下公賦為人君私藏有所不得計羸/少及炎為相言扵帝曰財賦者邦國之大本而生人之)¶
(喉命天下治亂重輕繫焉先朝權治以中人領其職五/尺宦竪操邦之柄豐儉盈虚雖大臣不得知則無以計)¶
(天下利害臣請出之/以歸有司帝從之)乞盡免江淮兩賦(白居易元和四/年旱甚即建言)¶
(乞盡免江淮兩/賦以救流瘠)人勤扵財則貢賦少(魏知古曰人勤/於財則貢賦少)兵¶
資官俸(沈既濟曰臣計天下財賦耗斁大者惟二/事一兵資二官俸自他費十不當二者一)籍外¶
取(宇文融為覆田勸農使户部侍郎楊瑒/以為籍外取税百姓困弊得不酬失)請天下供錢¶
(李泌請天下供錢歳百萬給宫中勸不受私獻凡詔/㫖湏索即代兩税則方鎮可以行法而天下紓矣)請¶
<pb:KR3k0008_WYG_078-22b>¶
為兩税法(楊炎請為/兩税法)以増失進退長吏(田畒之税率以/大厯十四年墾)¶
(田之數為凖而均収之夏税盡六月秋税/盡十一月嵗終以户賦以増失進退長吏)端本整棼(陸/贄)¶
(上言陛下幸聽臣計凡京師税間架𣙜酒抽貫貸/商㸃召之令一切停之則端本整棼之術帝不納)蠲民¶
逋賦(張建封㑹詔書蠲民逋賦帝問如何荅曰殘/逋積負决無可騐雖蠲除之百姓尚無所益)免屬¶
州逋負(孔戣拜嶺南節度使既至免屬州逋負/十八萬緡米八萬斛黄金税錢八百兩)劾擅賦¶
歛(殷侑徙天平節度以餉軍有贏當上送官乃裁制經/費嵗以錢十五萬緡粟五萬石歸有司御史大夫温)¶
(造劾侑違制擅賦斂民為無/名之獻詔以庚承宣代還)藏於人(權徳輿建言今霪/雨二時農田不開)¶
(庸亡日衆宜選羣臣明識通方者持節勞徠問人所疾/苦蠲其租入與連帥守長講求所宜賦取於人不若藏)¶
<pb:KR3k0008_WYG_078-23a>¶
(於人之/固也)紓下户之賦(崔羣處州刺史苗稷進羡錢七百/萬羣以受之失信天下請還賜其)¶
(州以紓下/户之賦)徹舎鬻苖輸官(李實貞元二十年旱關輔饑/實方務聚斂乃峻責租調人)¶
(窮無告至徹/舎鬻苗輸官)格詔固斂(詔書蠲人逋租實格/詔固斂畿民大困)掊斂(王播/為淮)¶
(南節度使是時南方旱歉人相/食播掊斂不少衰民皆怨之)盡有征稅(王鍔擢遷嶺/南節度使廣)¶
(人與蠻雜處地征薄多牟利於市鍔租其廛𣙜所入與/常賦埒以為時進裒其餘悉自入諸蕃舶至盡有征税)¶
(於是財/蓄不貲)農耕之備(錢徽貶江州刺史州有牛田錢百萬/刺史以給宴飲贈餉者徽曰此農耕)¶
(之備可他用哉/命代貧民租入)李絳(字深之李錡誅憲宗將輦取其貲/絳與裴垍諫曰錡僣侈誅求六州)¶
(之人怨入骨髓今元惡傳首若因取其財恐非遏/亂畧惠綏困窮者願賜本道代貧民租賦制可)除采¶
<pb:KR3k0008_WYG_078-23b>¶
金税(盧鈞擢嶺南節/度使除采金税)罷泗口猥税(薛元賞出為武陵節/度罷泗口猥税人以)¶
(為/便)除租賦(鄭光孝明皇太后弟也大中四年詔除其租/賦宰相言國常賦窶人下户不免奈何以外)¶
(戚廢法帝悟/追格前詔)悉収其賦(張茂宗元和中歴閑廐使初至/徳時西戎䧟隴右監及七廐皆)¶
(廢而閑廐私其地入寳應初始以其/地給貧民茂宗恃恩奏悉收其賦)兵彊弱在賦(第五/琦賀)¶
(蘭進明徙北海奏琦為録事叅軍肅宗駐彭原進明遣/琦奏事既謁見即陳今之急在兵兵彊弱在賦賦所出)¶
(以江淮為淵若假臣一職請悉東南寳貲飛餉/函洛惟陛下命帝悦拜監察御史江淮租庸使)人不益¶
賦(進度支郎中當軍興隨事/趣辨人不益賦而用以饒)限違罰俸(盧坦為壽安令/河南賦限已窮)¶
(縣人訴機織未就坦詣府請申十日不聽坦諭縣/人第輸勿顧限違之不過罰令俸爾由是知名)督賦¶
<pb:KR3k0008_WYG_078-24a>¶
(陽城為道州觀察府遣判官督賦至州恠城不迎以問/吏吏曰刺史以為有罪自囚扵獄判官驚馳入謁城曰)¶
(使君何罪我奉命來候安否耳留數日城不/敢歸仆門闔寢館外以待命判官遽辭去)預借(同光/三年)¶
(秋大水兩河之民流徙道路京州賦調不充六軍之士/徃往殍踣乃預借明年秋夏租稅百姓愁苦號泣扵路)¶
(五代史十四莊/宗皇后劉氏傳)拆室伐木以納税錢(韓愈天旱人饑狀/棄子逐妻以求口)¶
(食拆室伐木/以納税錢)黠吏漁奪(索錢多門户䘮亂紛敖敖奈何/黠吏徒漁奪成逋逃杜甫遣遇)¶
(詩/)聚斂貢城闕(彤庭所分帛本自寒女出鞭撻其夫家/聚斂貢城闕聖人筐篚恩實欲邦國活)¶
(自京赴/奉天詩)征賦首入而其人益贍(桞宗元/碑隂文)免其罪以贖之¶
(夫家之税有冒没者免其罪以/贖之文粹權徳輿岐公遺愛碑)不粒(天子不忍征扵不/粒賦於無衣張公)¶
<pb:KR3k0008_WYG_078-24b>¶
(徳政碑文/粹王維)笞肉捶骨(陸贄奏議笞肉/捶骨呻吟里閭)一室已空四鄰繼¶
盡(同上或吏理失宜或經賦偏重或厲疾鍾害或水旱/荐災田里荒蕪户口减耗牧守茍避於殿責不盡申)¶
(聞所司姑務於取求莫敢矜恤遂於逃死闕税累加見/在疲甿一室已空四鄰繼盡漸行増廣何由自存此則)¶
(人益/困窮)用度未盡者羡利(權徳輿上䟽斥言裴延齡以常/賦用度未盡者為羡利以夸己)¶
(功/)貨田中穗(韋温為陜虢觀察使民當輸租而麥未熟/吏更白温督之温曰使民貨田中穂以供)¶
(賦可乎為緩/期而賦辨)誰能扣君門下令減征賦(杜甫/詩)率貸(唐史/食貨)¶
(志肅宗即位遣御史鄭叔清籍江淮蜀漢富商右族訾/畜十収其二謂之率貸諸道亦税商賈以贍軍錢一千)¶
(者有/税)庸調之法壞而為兩税(財物之説興聚斂之臣進/盖口分世業之田壞而為)¶
<pb:KR3k0008_WYG_078-25a>¶
(兼并租庸調之法壞而為兩税至於鹽鐡轉運屯田/和糴𣙜利借商進奉獻助無所不為矣唐史食貨志)書¶
于縣門(凡稅斂之數書於縣門村/坊與衆知之唐史食貨志)配租以斂穫早晚逺¶
近為差(同/上)民皆自槩量(庸租輸以八月發以九月同時/輸者先逺民皆自槩量同上)¶
天下嵗入之物(租錢二百餘萬緡粟千九百八十餘萬/斛庸調絹七百四十萬疋綿百八十餘)¶
(萬屯布千三十/五萬餘端同上)虚額徴率(元稹同州均田狀其間人户/逃移田地荒廢又近河諸縣)¶
(毎年河路吞侵沙苑側近日有沙礫填掩百姓税額已/定皆是虚額徴率其間有豪富廣占阡陌十分田地纔)¶
(税二三致使窮獨逋亡税賦/不辦州縣轉破寔在於斯)嵗終積巨萬(韋堅進秘書/丞見宇文融)¶
(楊謹矜父子以聚斂進乃運江淮租賦所在置吏督/察以佐國廩嵗終積巨萬帝咨其才擢陜郡太守)凋¶
<pb:KR3k0008_WYG_078-25b>¶
氓積逋税(韋應/物)山林藪澤之地各以肥磽多少為差供¶
甲兵士徒之役府庫賜與之用給郊廟之祀奉養祿食¶
之出辨乎物名存乎有司是謂公賦(杜甫/策問)蠲田租以厚¶
農(牛僧/孺策)不擾自辦(王仲舒賦調嘗與/民為期不擾自辦)兩税以資産為宗¶
(唐史食貨志兩税以資産為宗不以丁身為本資産少/者税輕多者税重不知有藏扵襟懷囊篋物貴而人莫)¶
(窺者有場圃囷倉直輕而衆以為富者有流通蕃息之/貨數寡而日収其贏者有廬舎器用價髙而終嵗利寡)¶
(者計估筭緡失平長偽挾輕費轉徙者脱徭税/敦本業者因斂求此誘之為姦敺之避役也)徭賦輕¶
重(今徭賦輕重相百而以舊為凖重處流亡益多輕處/歸附益衆有流亡則攤出已重者愈重有歸附則散)¶
<pb:KR3k0008_WYG_078-26a>¶
(出已輕者愈輕人嬰其弊願詔有司與宰相量年支有/不急者罷之廣費者節之軍興加税諸道權宜所増皆)¶
(可/停)機織未就(盧坦為壽安令河南賦限已窮縣人訴機/織未就坦詣府請申十日不聽坦諭縣人)¶
(第輸勿顧限違之不過罰/令俸爾由是知名本傳)天寳之季(賦法壞於奉軍/唐史食貨志)先¶
王定賦(以布麻繒纊百榖/勉人功也同上)國家全盛也(約計嵗之常賦/錢榖布帛百十)¶
(餘萬經費之外常積羡餘遇/百姓不足而毎有蠲却通典)嵗飢更以兩税凖米(崔造/浙江)¶
(東西嵗入米七十五萬石嵗飢更以兩税凖米百萬濠/壽洪潭二十萬責韓滉杜亞漕送東渭橋諸道有鹽鐡)¶
(處仍置廵院嵗盡/宰相計最殿以聞)世方敝裒刻窮之(唐史房𤣥齡傳魏/徴曰世方敝裒刻)¶
(窮/之)減燕樂(王仲舒水旱民賦不入歎曰我當減燕/樂他用可平之出錢二千萬代之本傳)謂之¶
<pb:KR3k0008_WYG_078-26b>¶
租(凡授田者丁嵗輸粟二斛/稻三斛謂之租食貨志)以田占租無得隱(収豪室/税萬二)¶
(千緡貧弱以/安李翺傳)請為兩稅法以一其制(楊炎請為兩税法/以一其制凡百役)¶
(之費一錢之斂先度其數而賦扵人量出制入户無主/客以見居為簿人無丁中以貧富為差不居處而行商)¶
(者在所州縣稅三十之一度所取與居者均使無撓利/居人之税秋夏兩入之其租庸雜徭悉省而丁額不廢)¶
(其田畒之税率以大厯十四年墾田之數為凖夏税盡/六月秋税盡十一月嵗終以户賦増失進退長吏而尚)¶
(書度支總焉帝曰/善天下果利之)天寳中計帳户有八百九十餘萬(其/税)¶
(錢約二百餘萬貫其地税約/千二百四十餘萬石通典)¶
　　　重斂(十/)¶
<pb:KR3k0008_WYG_078-27a>¶
白碩鼠刺重斂(國人刺其君重斂蠶食於/民貪而畏人若大鼠也)桀之將亡率¶
割於夏邑(書夏王率割夏邑謂相率割/利於都邑謂桀之賦斂重也)紂之欲喪讐斂¶
於殷人(書商紂讐斂召敵言/厚斂取怨扵殷人也)誅求無時　暴征(暴虐以/征税之)¶
讐斂(見上/注)浚我以生(浚取/也)侵削于下人何以堪(杼軸其/空君孰)¶
(與/足)政煩(賦/重)徴斂無度(規取/無度)厚斂(齊晏平仲曰公厚斂/焉陳人厚施人歸之)斂¶
怨(無為天子/取怨於下)鳴鼔而攻(季氏富於周公冉求為之聚斂/子曰小子鳴鼔而攻之可也)¶
公孫務人曰事充(役/重)政重(税/重)何以理人　稅畝(公田之/法十取)¶
(一今又履其餘畝十取二故哀/公云二吾猶不足是税畝也)過籍(傳穀出不過籍以/豐財也注籍借也)¶
<pb:KR3k0008_WYG_078-27b>¶
(周禮人耕百畒公取十畒/借人力治之而税不過此)田賦(季孫欲作田賦訪仲尼/仲尼曰斂從其薄事舉)¶
(其中如是丘亦足矣若不度/於禮則雖丘賦將不足也)丘甲(魯成十一年作丘甲/四丘為甸甸出甲令)¶
(使丘出甸賦/譏重斂也)丘賦(鄭子産作丘賦如/魯丘甲國人謗之)作法(於/貪)然則政先¶
圗大事貴舉中(陳聚斂之謀利將茍得/行誅求之政敝將若何)厚斂雕墻(晉靈/公不)¶
(君/也)太半之賦(秦人収太半之賦/三分税二分也)竭耗靡敝(賦税/極也)食稅之¶
多(老子曰民之飢以其/上食税之多是以飢)殄資澤於下民(言絶其資/用惠澤也)聚斂¶
之臣(百乘之家不蓄聚斂之臣與/其有聚斂之臣寜有盗臣)出二三之令(吾誰/適從)過¶
什一之征(君孰/與足)財匱人怨(禮/)茍以利之為利(豈曰人/而愛人)下¶
<pb:KR3k0008_WYG_078-28a>¶
若不足(上將/疇依)雖國用而蹔足(所獲/幾何)茍民罷而不堪(其傷/多矣)¶
不能事舉其中(誠恐敝/歸於下)爭承(子産爭承/貢賦之事)懼不給也　倍¶
征　悉索(倍征敝政悉/盡也索求也)笇緡(漢武帝國用少令楊可告/緡分遣御史即治邦國緡)¶
(錢也以此/用饒益也)又(光武時賈人夫作稽積諸物雖物無市/籍各以其物自古率錢二千而一笇也)孔¶
削軍食(杜元穎欲中帝意以固幸斂/取苛重至削軍食以助裒畜)収常租(魏徴曰近/皇甫徳參)¶
(上書言收常租厚/斂也見諫諍門)賦已竭而斂不休人已窮而賦愈急¶
(韓/文)世方敝裒刻窮之(房元齡傳魏徴曰/世方敝裒刻窮之)孫伏伽(為治書/侍郎是)¶
(時軍興賦斂重/伏伽數請釐損)傷破家産剔屋賣田(狄仁傑拜河北安/撫大使時民多脅)¶
<pb:KR3k0008_WYG_078-28b>¶
(從於賊賊已去懼誅逃匿仁傑上䟽曰比縁軍/興調發煩重傷破家産剔屋賣田人不為售)賦斂煩¶
重(朱敬則拜正諫大夫時賦斂煩重/民多蕩析后數召入禁中訪得失)商棄貨(鍾傳拜鎮/南節度重)¶
(斂商人至/棄其貨去)閭里為空(嚴武在蜀用度無藝蜀雖富/饒而峻掊亟歛閭里為空)斂克¶
(韋巨源同平章/事下符斂克)厚斂以結恩(劉餗為宣州刺史宣既/富饒即厚歛以結恩)旬¶
輸月送(楊炎河南山東荆襄科斂凡數百名廢者不削/重者不去新舊仍積不知其涯百姓竭膏血鬻)¶
(親愛旬輸月送無/有休息炎疾其敝)税侯王之廬筭禆販之緡(陸賈上書/曰陛下搜)¶
(私牧責將家以出兵籍馬夫私牧者元勲貴戚之門也/将家者統帥岳牧之後也其復除征徭舊矣今奪其畜)¶
(牧事其子孫丐假以給資装破産以營卒乘元臣貴位/孰不解體方且税侯王之廬筭禆販之緡貴不見優近)¶
<pb:KR3k0008_WYG_078-29a>¶
(不見異羣情囂然/而關畿不寧矣)不忍橫賦(韋貫之時國用不足遣鹽/鐡副使程异督諸道賦租)¶
(异諷州縣厚斂貫之不忍橫賦而所獻/不中异意因取屬内六州留錢繼之)持下益急(于頔/拜山)¶
(東道節度使公斂私輸/持下益急而慢於奉上)所至聚斂(楊元卿所至聚/斂諧結權近)侵削¶
兆民(裴延齡太府卿韋少華劾其妄陛下縱之不為治/此乃侵削兆民為天子取怨于下又引建中横斂)¶
(多積致播遷/者言甚深切)白著(劉晏初州縣取富人督漕輓謂之舩/頭主郵逓謂之捉驛稅外橫取謂之)¶
(白著人不堪命皆去為盗賊上元寳應間如袁晁陳莊/方清許欽等亂江淮十餘年乃定晏始以官舩漕而吏)¶
(主驛事罷無名之斂/正鹽官法以禆用度)輒加常數(盧徴同州刺史缺用徴/為之乃徙華州厚能權)¶
(近異進用同華地廹而貧所獻嘗觳陋至微/厚賦斂有所奉入輒加常數人不堪其求)急揫斂(李/聽)¶
<pb:KR3k0008_WYG_078-29b>¶
(治官苛細急揫/斂頗極所欲)市道皆嗤(皇甫鎛以吏道進既由聚斂/句剥為宰相至雖市道皆嗤)¶
(之/)唱其多少量為笞數(五代呉越自鏐世常重斂其民/以事奢僣下至雞魚卵鷇必家)¶
(至而日取每笞一人以責其負則諸案吏各持簿列于/庭凡一簿所負唱其多少量為笞數少者猶積數十多)¶
(者至笞百餘/人不堪其苦)禁止行人(孔謙以至鄣塞天下山谷徑路/禁止行人以收商旅征筭遣大)¶
(程官放猪羊柴炭占庇人户更制括/田竿尺盡率州使公廨錢天下怨苦)征利剝下(王章周/太祖用)¶
(兵四方章供饋軍旅未嘗乏絶然征利剝下民甚苦之/往時民租一石輸二升為雀鼠耗章乃増一石輸二斗)¶
(為省耗緡錢出入皆以八十為陌章減其出者陌三州/縣民訴田者必至州縣覆之以括其隱田天下由此重)¶
(因五代史/漢臣傳)總無名之暴賦(陸贄大厯中一年科率錢糓/數最多者便為兩税定額此)¶
<pb:KR3k0008_WYG_078-30a>¶
(乃採非法之權令以為經制/總無名之暴賦以立常規)黎民糠籺窄(亂世誅求急/黎民糠籺窄)¶
(杜甫驅/摘蒼耳)庶類恐懼(陸贄奏議誅求/轉繁庶類恐懼)殷繁(同上陛下悔征/賦之殷繁念黎)¶
(元之/困悴)彊斂(馬周豈勞/人而彊斂)稅入加舊(權徳輿言大厯中一縑/直錢四千今止八百税)¶
(入加舊則出於民者五倍其初四方鋭於上獻為國掊/怨廣軍食之求而兵有虚籍剥取多方雖有心計巧厯)¶
(能商功利其於割/股啖口困人均也)税民屋架(趙賛請税民屋架籍賈人/貲力以率貸内怨外忿時)¶
(乃大/亂)任土之貢(皇甫湜論進奉書任土之貢生産有常/履畝之収等籍既定人識所出吏難為)¶
(姦進奉既無度程莫知紀極恣横徴發/因縁贓私實大姦之門大罪之竇也)促戚下可哀(韋/應)¶
(物書情詩兵㓙久相踐徭賦得/閑慢促戚下可哀寛政身致患)縣官急索租租税從何¶
<pb:KR3k0008_WYG_078-30b>¶
出(杜甫兵/車詩)拆屋代以納税錢(韓文論大阜人飢狀拆屋/代以納税錢寒餧道途斃)¶
(踣溝壑有者皆已輸納無者徒被追徴臣愚以/為此者羣臣之所未言陛下之所未知者也)歳進錢¶
百億萬緡(唐史食貨志錢榖之臣始事朘刻太府卿楊/崇禮句剥分銖有欠折清損者州縣督送歴)¶
(年不上其子謹名知京倉亦以苛刻結主恩王鉷為户/口色役使嵗進錢百億萬緡非租庸正額者積百萬大)¶
(盈庫以供/天子燕私)日來徴租(韓愈董生行門外唯有/吏日來徴租更索錢)供十倍之¶
賦(陸贄自大盗猾夏耗蠧生人天下嘗屯百萬之師令/受衣食農夫蠶婦凍而織餒而耕殫力思死以供十)¶
(倍之/賦)今之具寮數萬蠶人良府庫侵害黎人(國絶數載之/儲家無經月)¶
(之蓄雖其厚税亦不可供户/口逃亡莫不由此皇甫憬)雖東海納為帑藏南山盡¶
<pb:KR3k0008_WYG_078-31a>¶
為力亦恐不足(同/上)寜容蠧政以害齊人(貶李實為通州/長史政乖惠和)¶
(務在苛厲特詔逋租悉皆蠲免敢肆誣罔復令徴剥頗/紊朝廷之法實惟聚斂之臣朕寜容蠧政以害齊人韓)¶
(文/)趙賛請稅間架筭除陌(其法屋二間上間錢二千中/間錢一千下間錢五百匿一)¶
(間杖六十告者賞錢五萬除陌法公私貿易錢舊筭二/十加為五十物兩相易者約直為率民益愁怨唐食貨)¶
(志/)及涇源兵反(大謼長安市中曰不奪爾商户僦質/不税爾間架陌除矣於是皆罷同上)廉¶
使奏吏之能者有四科三曰税錢長數四曰率辨先期¶
(貴税錢長數重困疲羸捶骨瀝髓茍媚聚斂之司有不/恤人之病貴率辨先期作威殘入絲不容織粟不暇舂)¶
(貧者奔送有不/恕物之病同上)賦税無藝(自至徳軍興所在賦税無藝/帑司給輸乾没滉檢制吏下)¶
<pb:KR3k0008_WYG_078-31b>¶
(四方輸将痛/䋲以法韓滉)開元及於天寳(開拓邊境多立功勲每嵗/軍用日増費其時錢榖之)¶
(司惟務割剝廽殘賸利名目萬/端府藏雖豐閭閻困矣通典)兵冗官濫(唐食貨志及/其弊也兵冗)¶
(官濫為之大蠧自天寳以來大盗屢起方銷數叛兵革/之興累嵗不息而用度之數不能節矣加以驕君昏主)¶
(姦吏邪臣取濟一時由是財利之説興/聚斂之臣用進奉獻助無所不為矣)五代劉審交晉¶
髙祖拜審交三司使議者請檢天下民田宜得益租(審/交)¶
(曰租有交額而天下比年無閒田民之苦/樂不可等也遂止不檢而民頼以不擾)¶
　¶
　白孔六帖卷七十八¶
