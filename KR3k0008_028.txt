# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.400050
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷二十八
<pb:KR3k0008_WYG_028-1a>¶
欽定四庫全書¶
　白孔六帖卷二十八　　唐　白居易　原本¶
　　　　　　　　　　　宋　孔　𫝊　續撰¶
　　節操(一/)　　　　　髙潔(二/)¶
　　修整(三/)　　　　　縱逸(四/)¶
　　風流(五/)　　　　　剛(六/)¶
　　豪彊(七/)　　　　　柔(八/)¶
　　&KR0310;急(九/)　　　　　儉(十/)¶
<pb:KR3k0008_WYG_028-1b>¶
　　勤(十一/)　　　　　怠惰(十二/)¶
　　　節操(一/)¶
白風雨淒淒雞鳴喈喈(雞猶守時喻君/子不改其度)達節(子臧曰聖/達節謂不)¶
(守小/節)守節(次守節謂善人守其/節若子臧季札之屬)失節(子臧曰不失節雖/不能聖敢失守乎)¶
(季札曰雖不才願/附子臧以無失節)不以利累形(荘子曰能尊生者不以/養身雖貧賤不以利累)¶
(形/也)屠羊說辭賞(屠羊説楚昭王出奔王反賞之説/曰大王反國説反屠羊何賞之有)申包¶
胥逃賞(楚昭王反國賞中包胥包胥曰吾/為君也君既定矣又何求遂逃賞)苦節(易曰介/于石苦)¶
(節不可/貞也)天地節而四時成(節以制度不/傷財不害民)虞吉有他不燕¶
<pb:KR3k0008_WYG_028-2a>¶
(虞專也專則吉來他/則不安言介節也)我心匪石(不可/轉也)我心匪席(不可/卷也)砥¶
礪亷隅雖分國如錙銖(不臣不仕其/規為如此)通分有恒(魏盧欽/著書稱)¶
(徐邈曰志髙行絜髙而不狷絜而不介聖人以清為難/而徐公所易或問曰武帝時人以為通自凉州還京師)¶
(以為介何也答曰徃者崔毛用事貴清素士人皆變易/車服而徐公不改故人以為通比來奢僣轉相放效徐)¶
(公雅尚自若故前日之通乃今日之介是/世人無常而徐公有常也徐邈字景山)不可屈之色¶
(晉庾衮有異行頴出太守以功曹命之不俟駕而徃請/受天下之役適遭遇之逡廵形益恭而有不可屈之色)¶
(乃厚禮/而遣之)懔然節槩(楊燀書曰西河魏文侯之居有段干/木田子方之遺風其人懍然有節㮣)¶
(知去就/之分也)布衣之戀(後漢孔僖曾祖子建與崔篆交善篆/事王莽勸子建仕對曰吾有布衣之)¶
<pb:KR3k0008_WYG_028-2b>¶
(戀子有衮冕之/志其道乖矣)非耕不食(後漢周爕有先人草廬結于/岡畔下有陂田常肆勤以自)¶
(給非身所/耕不食也)於陵仲子齊之巨擘(公孫丑曰陳仲子豈不/誠亷士哉孟子曰於齊)¶
(仲子為巨擘亦焉能亷以兄之禄為不義之祿而不食/以兄之室為不義之室而不居避兄離母居於陵身織)¶
(屨妻辟纑以易衣食以母則不/食以妻則食豈能充其類也)魏王襃(字偉元計口而/食嘗刈麥人助)¶
(之襃/棄之)不累主人(晉劉寔清身行無瑕玷窶貧/每憇止薪水自給不累主人)口不言貨¶
財手不執珠玉(崔洪口不言貨財手不執珠玉汝/南王以琉璃鍾行酒與洪洪不執)過姊¶
飯留錢(後漢范丹字史雲候姊病姊飯/之以姊夫不徳乃留錢二百)動不累髙(晉謝/鯤通)¶
(簡有恒有識者服其逺暢而恬/於榮辱自處若穢而動不累髙)不失漢節(蘇/武)不肯乗車¶
<pb:KR3k0008_WYG_028-3a>¶
(袁閎夏甫父賀為彭城相閎徃省謁變姓名徒行既至/數日吏不敢通阿母出見驚白夫人乃宻呼入去賀遣)¶
(車送之閎稱眩/疾不肯乗車)歩擔告歸(趙孝長平王莽時父為田禾/将軍以父任為郎告歸嘗白)¶
(衣歩擔欲止郵亭亭長以孝将至灑掃待之孝不告其/名長不肯納因問曰聞田禾將軍子當過何時到乎曰)¶
(尋即/到矣)不食饋食(閔仲叔世稱節士鄉黨見其含/菽飲水或遺之受而不食也)不受報¶
恩金(雷義字仲公濟人死罪以金二斤謝之義不受人/伺義不在黙投承塵上義葺屋得之其人已死無)¶
(所還乃以/金送縣)口腹不累(閔仲叔客居安邑老病家貧不能/得肉日買猪肝一片屠或不肯安)¶
(邑令聞勑使常給仲叔知而歎曰閔仲/叔豈以口腹累安邑哉遂去客沛壽終)不取於人(常林/字伯)¶
(槐單貧自非手/力不取於人)不取死鹿(晉郭文猛獸殺大鹿於文菴/側文以語人人取賣分錢與)¶
<pb:KR3k0008_WYG_028-3b>¶
(文文曰我若湏錢當自賣之所以/相告正以不取聞者皆嗟嘆之)不取魚貴價(任嘏家/貧賣魚)¶
(㑹官發魚價貴數/倍嘏取直如常)贖生口(任嘏嘗與人共買生口每價/八匹絹生口家來贖直六十)¶
(匹共買者欲随時/價取嘏自取本)不過從兄飯(帝問第五倫伯魚曰聞/卿為吏不過從兄飯有)¶
(之乎倫曰臣少遭飢/亂寔不妄過人飯)不留姊家(沐並徳常過姊姊為殺/雞炊黍而竞不肯留)¶
郭翻墜刀(於水人為取/得便與其人)不受遺(翟陽字道淵始安守于/寳與陽通家遺陽一舩)¶
(勑史曰翟公亷譲致書訖委舩而還陽既無反致乃以/貨之買絹物寄還寳寳本以為惠而反煩之益嘆媿焉)¶
如水清(如玉/㓗)如霜眀(如雪/净)計口而食(見上/注)孔生平重節¶
義(皇甫無逸父誕隋并州緫管府司馬漢王諒反逼之/不從見殺無逸在長安聞變即號慟人問故對曰吾)¶
<pb:KR3k0008_WYG_028-4a>¶
(父生平重節義必無/茍免者頃使至果然)挺節無穢聲(裴矩虞世基用事官/以賄遷惟矩挺節無)¶
(穢聲世/頗稱之)臨難不易節(長孫無忌帝曰朕嘗評公等可否/以相規謂髙士亷心術警悟臨難)¶
(不易節所乏/者骨鯁耳)孤操自將(李渤孤操自将不茍合于世人/咸謂之沽激屢以言斥而悻直)¶
(不少衰守/節者尚之)䝉素刃(姚思亷授秦王府文學王討徐圎朗/嘗謂隋事慨然嘆曰姚思亷䝉素刃)¶
(以明大節古所難者時思亷在洛陽遣使/遺物三百段致書曰景想節義故有是贈)操履無玷(郝/處)¶
(俊武后雖忌之以其/操履無玷不能害)完節自髙(白居易賛曰當宗閔時/權勢震赫終不附離為)¶
(進取計完/節自髙)不為聲利所遷(韋况雖世貴而志沖逺不為/聲利所遷當時重其風操)¶
不阿貴近(權萬紀帝以為不/阿貴近繇是奨禮)不以墅奉宰相(蕭復廣徳/中嵗大飢)¶
<pb:KR3k0008_WYG_028-4b>¶
(家百口不自振議鬻昭應墅宰相王縉欲得之使弟紘/説曰以君才宜在左右胡不以墅奉宰相取右職復曰)¶
(鬻先人墅以濟孀單吾何/用美官使門内餒且寒乎)士大夫壯其節(董晉右丞元/琇為韓滉排)¶
(笮得罪滉勢振朝廷晉見宰相/誦元琇非罪士大夫壮其節)有風節(武儒衡論議/勁正有風節)賜¶
鞭(張建封還鎮帝又使左右以所持鞭賜之曰卿節/誼嵗寒弗渝故用此為况建封又賦詩以自警勵)挺¶
挺有大臣節(鄭肅太子母愛弛廢斥有端肅因入見言/天下大本不可輕動朝廷謂肅臨義不可)¶
(奪挺挺有/大臣節)守節清苦(孔戣韓愈上疏其為人/守節清苦論議正平)不為齷齪¶
小謹(杜牧剛直有竒節/不為齷齪小謹)著名節(奚陟少自砥/厲著名節)務為寛平¶
惇大(源乾曜為相十年與張嘉貞張說李元紘杜暹同/秉政居中未嘗廷議可否晚節唯唯聮署務為寛)¶
<pb:KR3k0008_WYG_028-5a>¶
(平惇大故/鮮咎悔)晚節苛慘(韓滉晚節益苛慘故論者疑其飾/情希進既得志則彊肆盖自其性)¶
(云/)終始完潔(衛次公其節/尚終始完潔)臣節之光(李源長慶初年八/十矣御史中丞李)¶
(徳裕表薦源曰賈誼稱守圍扞敵之臣誠死封疆天寳/時士罕伏節逆羯始興委符組棄城郭者不為恥而憕)¶
(約義同列守位自如/抵刃就終臣節之光)天下思其風烈(裴度及沒天下/莫不思其風烈)終¶
不屈賊(郎餘令祖楚之持節諭山東為竇/建徳所獲脅以白刃終不屈賊)無愧先烈(袁/承)¶
(序髙宗之為晉王也太宗崇選僚屬問梁陳名臣子弟/誰可者岑文本曰昔陳亡百司奔散有袁憲者朝服立)¶
(後主傍白刃不避也王世充篡隋羣臣表勸進而憲子/給事中承家稱疾不肯署今其少子承序風操清亮無)¶
(愧先烈帝乃/召拜晉王友)任義節(段文昌任義節/不為齷齪小行)帝竒其節(蔣儼太/宗将伐)¶
<pb:KR3k0008_WYG_028-5b>¶
(髙麗遂請行為莫離支所囚以兵脅之不屈内/窟室中髙麗平乃得歸帝竒其節授朝散大夫)臨事不¶
可奪(王及善清正自將臨/事不可奪有大臣節)先軫免胄以立誠鋤麑觸槐¶
以取䘮(富辰懟諫而赴翟仲由結纓而為壯其節/則全於大機則無以尚也盧藏用紀信碑)以清¶
操顯(蕭復常衣垢弊居一室學自力非名士夙儒/不與㳺以清操顯華每嘆曰此兒當興吾宗)孤特¶
一槩(蕭俛以聲利為汙疾邪太甚/孤特一槩故輕去位無所藉)英烈言言如嚴霜烈¶
日(段秀實賛雖千百嵗其英烈言/言如嚴霜烈日可畏而抑哉)弱操媿筠杉(韓文雨/中聨句)¶
承家節操尚不冺(杜甫終明/府水樓)名節不可一槩論(郭代公/倜儻不)¶
(羈之士也少不以名節自檢當蕭牆内難保䕶睿宗/雖履危機竟全臣節則名節不可一㮣論窮愁志)懐¶
<pb:KR3k0008_WYG_028-6a>¶
志㓗操(貟半千上書行年二十/懐志㓗操未蒙一官)多君秉古節嶽立冠人¶
曹(李白/詩)峻節冠雲霄(同/上)¶
　　　髙㓗(二/)¶
白鑑明則塵垢不汚　神清者則嗜慾不誤　閔損(字/子)¶
(騫不仕大夫/不食汚君)羞與鄉人處(孟子曰伯夷非其君不事非/其民不使羞與鄉人處如以)¶
(朝衣朝冠而/坐於塗炭也)崔洪(口不言/貨財)王夷甫(口不/言錢)李膺髙克(無所/交接)¶
(唯以荀叔陳/寔為師友)嵇康(叔夜性逺趣/率然𤣥逺)范史雲之清(後漢范丹/史雲清節)¶
(聞閭里中得盗芻藁僮吏怨曰汝之清髙豈/范史雲軰而云不盗我菜乎丹自嘆云云)不曰白乎¶
<pb:KR3k0008_WYG_028-6b>¶
湼而不緇(語/)獨清(屈/原)孔像圖固辭(朱敬則張易之等集/名儒撰三教珠英又)¶
(繪武三思李嶠蘇味道李逈秀王紹宗等十八/人像以為圗欲引敬則固辭不與世潔其為人)左右圗¶
史(楊綰性沉靖獨處一室左/右圗史凝塵蒲席澹如也)性髙鯁(不耐浮沉於時去/居南陽倚帝山請)¶
(𨽻道士/籍吴筠)其輕去近髙(泌之為人其/輕去近髙賛)網羅在天(大業中舉/孝悌亷潔)¶
(授秘書省正字不樂在朝求為六合丞以嗜酒不任事/時天下亦亂因劾遂解去嘆曰網羅在天吾且安之乃)¶
(還郷里/王績傳)終始完潔(衛次公善琴方未顯時京兆尹李齊/運請授之法次公拒絶因終身不復)¶
(鼓其節尚/終始完㓗)¶
　　　修整(三/)¶
<pb:KR3k0008_WYG_028-7a>¶
白修身踐言(言不過辭/動不過則)心正而後身修(身修而/後家齊)君子澡¶
身而浴徳　三省吾身(曾/子)不冠不入(馬援/事嫂)遇妻子如嚴¶
君(張湛居/家修整)晉王劭有風操(家人近習未嘗/見墮簮之容)居室言善(千/里)¶
(應/之)名教自樂(晉王澄平子任放樂廣曰名/教中自有樂事何必乃耳)攝以威儀¶
危坐(茅容季偉與等軰避雨樹下衆皆夷踞/相對容獨危坐愈恭郭林宗見而竒之)静以保身¶
(悟身之/是患)黙而思道(知道之/無為)盡飾(之/道)修容(曾子與子貢入/其廐而修容焉)¶
孔趙光逢規矱自持　晚塗修潔(于/邵)雅修飭(王紹宗雅/修飭當時)¶
(公卿莫不慕恱其風張易之/兄弟亦頗結納易之誅坐廢)為人醖籍(裴休為人醖籍/進止雍閑宣宗)¶
<pb:KR3k0008_WYG_028-7b>¶
(嘗曰休/真儒者)早修整(盧奐早修整為/吏有清白稱)檢身厲行(賈耽檢身厲/行自其所長)¶
(每歸第對賔/客無少倦)私居束帶正色(柳仲郢每私居内齋/束帶正色服用簡素)¶
　　　縱逸(四/)¶
白史丹(儻蕩無檢/而心謹宻)阮籍不拘禮教(字嗣宗外坦蕩而内/淳至率意獨徃車轍)¶
(所窮輙慟/哭而返)訪戴(王子猷居山隂夜雪霽獨酌咏左太冲/招隱詩思戴安道時在剡即乗舟訪之)¶
(至戴門不前而反曰乗興/而來興盡而返何必見戴)肆心(傳曰昔周穆王欲/肆其心周行天下)縱欲¶
(禮欲不/可縦)入長吏被中(光逸字孟祖為博昌小吏縣令使/逸送客寒復遇雨凍濕還令不在)¶
(解衣入令被中卧令欲誅之/逸曰若不蹔温必恐凍死)入車中(王徽之字子猷為/桓冲騎兵參軍冲)¶
<pb:KR3k0008_WYG_028-8a>¶
(問卿所主何曹子猷搔首曰似馬曹又問馬死多少曰/未知生焉知死嘗從冲行值雨因下馬逃入冲車曰公)¶
(豈得獨擅/一車乎)馬曹(見上/注)不知是三公(王戎為司徒閑乗小/馬從便門出㳺見者)¶
(不知是三公故吏多至/大官道路相遇輒避也)街中走馬(張敞為京兆尹無威/儀罷朝走馬章臺街)¶
(使御吏驅自以/鞭面拊馬也)偪官長飲(桓温與謝奕善辟奕為安西/司馬推布衣好常偪温飲温)¶
(走入避之奕攜酒就㕔事引温一兵師共/飲曰失一老兵亦何所共在温不責之)探鵲鷇(王澄/字平)¶
(子為荆州刺史送者傾朝見樹上鵲巢便/脫衣上樹探鵲鷇反神氣傲然旁若無人)醉卧(畢卓為/吏部鄰)¶
(家釀酒熟卓醉夜入其家竊飲醉便卧罋/間守酒者得而枸之明旦看乃畢吏部也)又(阮籍鄰家/少婦有羙)¶
(色當壚沽酒籍嘗詣婦飲酒醉便卧其/側既不自嫌其夫察之亦不疑之也)哭丘家女(丘家/女有)¶
<pb:KR3k0008_WYG_028-8b>¶
(才色未嫁而死阮籍不識其/父兄徑徃哭之盡哀而反)字其父(胡母輔之彦國子/謙之子光才學不)¶
(及父而傲縱過之酣醉常呼父字輔之亦不介意輔之/酣飲謙之曰彦國年老不得為爾将令我㞍背東壁輔)¶
(之歡笑入呼/而共飲也)八達(光逸孟祖太𫝊辟至屬胡母輔之與/謝鯤阮放畢卓羊曼桓彛阮孚散髪)¶
(祼&KR0221;閉户數日酣飲逸将排户守者不聼逸便脫衣露/頭於狗竇中呼輔之輔之曰我孟祖也遽呼入飲人謂)¶
(之八/達)孔少繩檢(唐儉爽邁/少繩檢)不治細行(唐憲仕隋為東宫/左勲衞太子廢罷)¶
(歸不治/細行)落魄(韓琬落魄/少崖檢)樂山水自放(貟半千年老不/衰樂山水自放)贈¶
帶(其放誕少檢故贈/以帶張文瓘傳)馬周(鄉人以無/細謹薄之)放蹟江淮間(韓思/彦至)¶
(官閲月自免去放/蹟江淮間乆之)不遵灋度(王琚既失志稍自/放不能遵灋度)跌蕩少¶
<pb:KR3k0008_WYG_028-9a>¶
檢(魏元忠為太學/生跌蕩少檢)通脫(張濬性通/脫無檢)不屑世事(趙冬曦性/放達不屑)¶
(世/事)豪放(李邕資豪放/不能治細行)不為親近所容(李白自知不為親/近所容益鷔放不)¶
(自/修)求外職(桞渾召拜監察御史臺僚以儀矩相/繩而渾放曠不樂檢局乃求外職)㳺縱自¶
如(李紓不為齷齪崖檢/官雖貴而㳺縦自如)放意文酒(白居易所藴不能/施乃放意文酒)真¶
放(皮日休七愛詩序每謂負逸氣者/必有真放以李翰林為真放焉)飲酒盡百錢嘲諧¶
思逾鮮(有時醉花月髙唱清/且綿韓愈送靈師詩)朋友見妻子(杜甫每朋友/至引見妻子)¶
(章侍御退而使其婦送夜飛蟬/以助粧飾出雲仙散録放懐集)杜書記平善(牛竒章帥/維楊杜牧)¶
(在幕中夜多微服逸逰公聞之以街子數軰潜随逐牧/之以防不虞後牧之以拾遺召臨别公以縦逸為戒牧)¶
<pb:KR3k0008_WYG_028-9b>¶
(之始猶諱之公命取一篋皆是街子軰/報貼云杜書記平善乃大感服芝田録)無檢幅(温廷筠/薄於行)¶
(無檢/幅)多作側辭豔曲與貴胄蒱飲狎昵(同上丐錢楊子/院夜醉為邏卒)¶
(檕折/其齒)不嬰以家事(王績性簡放不喜拜揖兄通知績誕/縦不嬰以家事鄉族慶吊冠昏不與)¶
(也/)不修飭(雷蒲不修飭每宴使客抵寳噐潭中曰此水/府也蛟龍所憑吾能沒焉乃祼入水俄取噐)¶
(出/)¶
　　　風流(五/)¶
白庾亮登樓(晉庾亮都督江荆鎮武昌佐吏殷浩之徒/乗秋月登樓不覺亮至将起避之亮曰諸)¶
(君少住老子於此不淺/便據胡床竞坐譚論)謝尚泛江與袁宏譚(袁宏臨海/令朂之子)¶
<pb:KR3k0008_WYG_028-10a>¶
(少孤以租運自業謝尚鎮牛渚乗月與左右微服泛江/㑹宏在舩中諷咏聲既清㑹詞又藻抜令問之袁臨海)¶
(耶尚遂就之/升舟與譚)王樂(晉樂廣與王衍俱宅心事外見重/於時天下言風流者王樂為首)庾¶
亮噉薤(亮過陶侃坐噉薤留白云可種/侃曰非為風流兼有為政之術)終日清譚(王衍/字夷)¶
(甫出補元城令終/日清譚縣務亦理)孔當時稱其風流(李迥秀少聦悟多/通賔客喜飲酒雖)¶
(多不亂當時/稱其風流)以風流自命(杜如晦少英爽喜/書以風流自命)醖籍(權徳/輿雖)¶
(動止無外飾其醖/籍風流自然可慕)季真清譚(賀知章字季真性曠夷善/談説與族姑子陸象先善)¶
(象先嘗謂人曰季真清談風/流吾一日不見則鄙吝生矣)敏辯(陸餘慶才不逮子昂/等而風流敏辯過之)¶
按轡絶道去(李林甫傳兵部侍郎盧絢按轡絶道去帝/愛其醖籍稱羙之明日林甫召絢子曰尊)¶
<pb:KR3k0008_WYG_028-10b>¶
(府素望上欲任以交廣若憚行且當請老絢懼從之/因出為華州刺吏俄受太子貟外詹事絢繇是廢)暮¶
出端門緩轡賦詩(崔湜嘗暮出端門緩轡賦詩張説見/之嘆曰文與位固可致其年不可及)¶
(也/)體弱有醖籍(張九齡體弱有醖籍故事公卿皆搢笏/于帶而後乗馬九齡獨常使人持之因)¶
(設笏囊自九齡始帝後每用/人必曰風度能若九齡乎)¶
　　　剛(六/)¶
白立地之道曰柔與剛(易/)沉潜剛克(髙明/柔克)剛亦不吐(詩/人)¶
(有言剛則吐之惟/仲山甫剛亦不吐)處父以剛(傳陽處父過甯甯嬴從之/及温而還其妻問之嬴曰)¶
(以剛天為剛徳猶不干時况在人乎夫子其/不沒乎懼罹其難是以去之後晉殺陽處父)子曰吾未¶
<pb:KR3k0008_WYG_028-11a>¶
見剛者(或對曰申棖子曰/棖也慾焉得剛)欲剛必柔(鬻子曰欲剛必以/柔守之彊必以弱)¶
(保之積於柔必/剛積於弱必彊)漢王嘉剛毅(天子/敬之)髙獲不改性(後漢髙/獲與世)¶
(祖冇舊曰欲子為吏宜改常性獲曰/臣受性父母不可改也遂辭去之)傅咸剛勁諒直(不/能)¶
(容人/之短)好剛不好學(其蔽也狂/狂躁率也)子路行行如也(行行/剛貎)血氣¶
方剛　剛彊不得死　季布(能摧剛/為柔)虞詡(剛而/不虐)剛腸¶
太剛(則/折)摧剛百錬　剛近仁(子曰剛毅/木訥近仁)孔少所降屈(温/造)¶
(盛氣少/所降屈)不可干非其義(李大亮内剛烈不可干非其負/義對天子争是非無回撓)¶
才無屈(唐彦/謙)性剛急(温造性剛急人或忤己雖貴勢亦/以氣出其上道遇左補闕李虞恚)¶
<pb:KR3k0008_WYG_028-11b>¶
(不避捕從/者笞辱)剛峭(李中敏/性剛峭)剛正過姚崇(宋璟剛正又過姚/崇元宗素所尊憚)¶
(常屈意/聽納)剛果不撓(吕諲為治不急細務/决大事剛果不撓)賜中上考(李朝/隱遷)¶
(長安令宦官閭興貴有所干請曳去之/睿宗嘉嘆賜中上考絹百匹以旌剛烈)官吏重足(劉蕡/以剛)¶
(猛立威官/吏重足)人無敢戲慢(韋温性剛峻人望/見無敢戲慢者)剛正氣節(自/)¶
任(穆/甯)剛于御史(韋處厚姿狀如甚懦者居家亦循易至/廷争嶷然不可回奪剛于御史百僚謁)¶
(事畏惕未嘗/敢及以私)稜稜有風望(崔從為人嚴偉立朝稜稜有/風望不喜交權利忠厚而讓)¶
(士大夫賢/之本傳)剛者天徳(二李賛剛者天徳故孔子稱剛近/仁骨強四支故君有忠臣謂之骨)¶
(鯁若栖筠&KR0352;二子其剛者歟栖筠抗權邪/不及相&KR0352;得相不願拜非剛疇克勝之)性剛彊(趙鳯/好直)¶
<pb:KR3k0008_WYG_028-12a>¶
(言而性剛彊素與任圜/善自圜為相頗薦進之)治剛嚴(李紳為河南尹河南多/惡少或危㡌散衣擊大)¶
(毬或尸官道車馬不敢前/紳冶剛嚴皆望風遁去)不屈牛仙客(嚴提之拒宰相/不肯見李林甫)¶
(崔隠甫違詔不屈牛仙客信剛者乎二/人坐是皆不得相彼亦各伸其志也)陽宅身以執剛¶
兮卒易帥而䝉辜(柳宗元/佩韋賦)以剛正故官齟齬(王求/禮)言行¶
剛正(狄兼謨元和末解褐襄陽推官試/校書郎言行剛正使府知名舊史)剛正有祖風(同/上)¶
剛決犯上(僕固懐恩為人雄重寡言/應對舒緩然剛決犯上)純剛純彊(兮必䘮/必亡柳)¶
(文/賦)剛略類韓愈(李漢少事韓愈為人/剛略類韓愈愈愛重)剛銳果决(李巨剛/銳果决)¶
(略通/書史)張鎰(盧杞忌鎰剛直欲去之時朱泚以盧龍卒戍/鳯翔帝擇人代之杞曰鳯翔將校班秩素髙)¶
<pb:KR3k0008_WYG_028-12b>¶
(非宰相信臣不可鎮撫臣宜行帝乃顧鎰曰文武兼資/望重内外無易卿者其為朕撫盧龍士乃為鳯翔節度)¶
(使/)¶
　　　豪彊(七/)¶
白血氣方剛(戒之/在闘)小人用壯　不在於善(而皆在/於凶徳)剛彊¶
者死之徒　灌夫陂池田園宗族賔客(為權利横穎川/賛曰灌夫無術)¶
(不遜/也)竇憲恃宫掖聲勢(遂以賤直請奪/沁水公主田園)梁兾跋扈(漢書/兾字)¶
(伯卓質帝目之跋扈将軍認/孫奮母為守藏婢盗珠十斛)南方之彊(犯而/不校)北方之彊¶
(剛/毅)負毦帶鈴(吴甘寧興霸少招合輕薄少年為之渠帥/羣聚相随操持弓弩負毦帶鈴民聞聲即)¶
<pb:KR3k0008_WYG_028-13a>¶
(知是/寧)彊梁者不得其死(老/子)彊者(脅/弱)惡聲至必反之(北宫/黝善)¶
(養勇者/也孟子)威重於太守(寗成免官居持吏長短出從/數十騎其使之威重于太守)豪奪¶
吾民　旣不能彊　外彊　恭顯任勢孔文章倚豪横¶
(飲噉惟所便文章倚/豪横韓愈東都遇春)少年負壯氣(奮列自有/時李白)氣岸遥凌¶
豪士前(夜/郎)沉斷(皇甫湜廬陵縣壁記/彈豪紏㸃以沉斷)威震豪彊(王正雅/以萬年)¶
(令威震/豪彊)無踰檢之患(劉蕡制豪猾之/彊無踰檢之患)剛愎(班宏剛愎以/竇參欺已議)¶
(事稍/不合)負氣彊愎(李昭徳丘愔上䟽昭徳乗緫權綱而才/小任重負氣彊愎聾盲下民芻狗同列)¶
　　　柔(八/)　(怯懦附/)¶
<pb:KR3k0008_WYG_028-13b>¶
白立地之道曰柔與剛(易/)柔克(見剛/門)柔亦不茹(人亦有/言柔則)¶
(茹之惟仲山甫/柔亦不茹詩)随㑹柔而不犯(傳/)柔弱勝剛彊(老/)柔弱¶
者生之徒(老/)能下人(不犯/物)欲剛必以柔(見上/注)光武柔直¶
(光武幸南陽宴父老父老相謂曰文叔少時謹信與人/不欵曲惟柔直耳乃能至是耶帝笑曰今亦以柔道治)¶
(天下/也)莫過於水(老子曰天下柔弱莫過於/水而能攻堅莫之能先)轡之柔矣(逸/詩)¶
(篇名義取柔/轡可御剛馬)繞指之柔　舌柔　口柔之人　柔而立¶
　怯懦管仲三戰三北(鮑子不以我為/怯知其母在故)魏勃股慄(灌嬰/責勃)¶
(劫齊王反魏曰失火之家豈服先言因退/立股慄嬰熟視曰人謂勃勇妄庸人耳)韓信胯下(淮/隂)¶
<pb:KR3k0008_WYG_028-14a>¶
(市少年辱信曰不能死出我胯下信良/乆乃俛出胯下一市皆笑以為怯弱)緜力(淮南王書/曰越人緜)¶
(力注云/柔弱也)宫之竒懦而不能彊諌(左/傳)懦夫(孟子曰聞伯夷/之風懦夫有立)¶
(志/也)無拳無勇　萊駒失戈(晉㐮公獲秦囚使萊駒以/戈斬之囚呼萊駒失戈)蒯¶
聵墜車(衛太子蒯聵與鄭人戰望見鄭師衆太子懼乃/投車下子良授太子綏而乗之曰婦人也言其)¶
(懦/也)脆弱(趙廣漢云羗脆/弱易敗國語)不占失軾(事具下/無勇門)孔以柔媚自¶
進(庾凖以柔媚自進得幸於王縉/驟至中書舍人時流嗤薄之)以佞柔得為大夫(劉/暹)¶
(元載昵厚之載得罪出鄭州徙河南/以佞柔故為大夫也三遷工部尚書)人貓(李義府時又/以柔而害物)¶
(號曰/人貓)可制(關播盧杞雅知播韋柔可制因從容言播材/任宰相其懦厚可鎮浮動乃拜同門下平章)¶
<pb:KR3k0008_WYG_028-14b>¶
(事/)徐偃柔以屏義兮倐邦離而身虜(柳宗元/佩韋賦)面柔令(李/林)¶
(甫面柔令初若可親既/崖穽深阻卒不可得也)便柔遜愿(崔損建中後宰相無/乆任者損以便柔遜)¶
(愿中帝意/乃留八年)柔者仁之賊(刑法志文宗好治躬自謹畏然/閹宦肆孽不能制至誅殺大臣)¶
(夷滅其族濫及者不可勝數心知其寃為之飲恨流涕/而莫能救止盖仁者制亂而弱者縱之然則剛彊非不)¶
(仁而柔弱者/仁之賊也)柔情易遷(宦者傳殘氣不/剛柔情易遷)庸輭莫能自達¶
(穆宗皇后蕭氏初后去家入長安惟記有/弟帝為訪之太后真弟庸輭莫能自達)怯懦罕更事¶
(楊師道帝亦曰師道資性純淑/自應無過而寔怯懦罕更事)懦緩(髙仙芝美姿質善/騎射父猶以其懦)¶
(緩憂/之)懦愞(董晉為宣武節度使鄧惟恭乃結大将相里/重晏等謀亂晉覺之殺其黨械送惟恭京師)¶
<pb:KR3k0008_WYG_028-15a>¶
(帝録其縶李廼勞貸死流汀州/帝恐晉懦愞詔拜汝州刺史)性謹柔(宗室煴性謹柔/材無過人者)¶
　　　&KR0310;急(九/)¶
白邾莊公卞急(左傳邾荘公在臺臨庭閽以瓶水沃庭/公怒閽曰夷射姑旋焉執之不得滋怒)¶
(自投于床廢于壚炭爛/遂卒荘公卞急故及此)佩韋(范丹事/見上注)蠅集筆端(魏王思/為司農)¶
(性急嘗書蠅集筆端驅去復來再三思/自起抜劒逐蠅不得取筆擲地踏壊之)食雞子(晉王述/懐祖性)¶
(急常食雞子以筯刺之不得便大怒擲地雞子圎轉不/止便下床以屐齒踏之又不得瞋甚掇内口中齧破而)¶
(吐/之)公孫之亟也(晉使張骼輔躒致楚師求御于鄭鄭人/使宛射犬御二子幄坐射犬於外既食)¶
(而後食之及戰射犬近不告而馳之敗擒挟囚不待而/出既戰二子問曰胡再不謀對曰嚢者之言公孫之亟)¶
<pb:KR3k0008_WYG_028-15b>¶
(也言性急/不肯受屈)量謝包荒(徳非/含垢)忿不思難　&KR0310;心　魏君儉¶
嗇&KR0310;急(無徳以/將之)後漢明帝&KR0310;急(嘗以事怒樂崧以杖撞/之崧走入床下帝急呼)¶
(崧曰天子穆穆諸侯皇皇未/聞人君起撞明帝慙而止)孔&KR0310;心怨望(劉禹錫遷太/子賔客禹錫)¶
(恃才而廢&KR0310;心/不能無怨望)吴通𤣥(知制誥與陸贄等同視草陸贄/富詞藝特承徳宗重顧經歴艱)¶
(難通𤣥弟兄又以東宫侍上由是争寵頗/相嫌恨贄性&KR0310;急屢於上前短通𤣥舊史)恃才&KR0310;忿(薛/逢)¶
(出為巴州刺史沈詢楊收王鐸由學士相繼為相皆逢/同年而逢文藝最優收作相逢有詩收䘖之鐸作相逢)¶
(又有詩以恃才&KR0310;/忿人士鄙之舊史)忿罵(張九齡為相性頗躁急動/輙忿罵孔平仲續世説)被躁¶
望誅(劉文静賛曰文/静先被躁望誅)辭㫖䟽躁(蕭瑀性鯁急貞觀初元齡/如晦新得君事已稍分瑀)¶
<pb:KR3k0008_WYG_028-16a>¶
(不能無少望乗罅切詆辭/㫖䟽躁太宗怒廢于家)不容人短(瑀論議明辯然/不能容人短)中¶
狹(瑀素貴/但中狭)資&KR0310;躁(陳子昻/唐史)浮躁&KR0247;露(裴行儉曰如王勃/等雖有才而浮躁)¶
(衒露豈享/爵禄者哉)資暴急(長樂郡王㓜良資暴/急髙祖數曉飭不悛)佻躁(韋渠牟為/人佻躁志)¶
(向浮/淺)張鷟(性躁辯儻蕩無檢/罕為正人所遇)彊躁(張嘉貞彊躁論/者恨其不裕)氣陵¶
輩行(賈餗&KR0310;急/氣陵軰行)躁狷(柳冕為婺州十三年自以乆䟽斥/又性躁狷不能無恨乃上表乞代)¶
蜂螫指擣取其液(皇甫湜嘗為蜂螫指購/小兒歛蜂擣取其液)子錄詩誤囓¶
臂血流(一日命其子錄詩一字誤詬/躍呼杖杖未至囓其臂血流)作櫻桃賦(蕭頴士/李林甫)¶
(怒其不下已調廣陵參軍頴士急中不能堪作櫻桃賦/曰擢無庸之瑣質蒙本枝以自庇雖先寢而或薦非和)¶
<pb:KR3k0008_WYG_028-16b>¶
(羹之正味以譏林/甫云君子恨其褊)不能取容於時(崔元翰性剛褊/不能取容於時)遇事¶
發作(先主性狷急遇事發作輙/不忍尋後悔之笠凙叢書)酷尚弈棊(李納性辯急/酷尚奕棊每)¶
(下子安詳極於寛緩徃徃躁怒家人軰則密以奕具陳/於前納覩便忻然改容以取其子布筭都忘其恚南部)¶
(新/書)李訓浮躁寡謀(本/賛)段文昌之介狭李固言之狷急(叚/相)¶
(文昌性介賔客有眉睫之失必致傾又少/師李固言性狷急為士大夫之所誚語錄)不能包容於¶
尋常人(元賔行峻㓗清其中狹隘不能包/容於尋常人韓文與李師錫書)愚𠂻深&KR0310;狷¶
(杜牧送/人詩)諡貞&KR0310;(吕諲傳蕭瑀端直近貞性多猜近褊言/&KR0310;則失貞稱貞則遺褊故曰貞褊)¶
　　　儉(十/)　(衣食儉附/)¶
<pb:KR3k0008_WYG_028-17a>¶
白禮與其奢也寕儉　以約失之者鮮矣　去奢去泰¶
(老/子)克儉克勤(書曰克儉于/邦克勤于家)儉則固(奢則不遜儉則固/與其不遜也寕固)物¶
或損之而益　徳儉(而有/度)儉徳(之/恭)昭其儉也　儉固能¶
廣　務嗇勸分(嗇儉/也)示之以儉(曾子曰國奢則示之以/儉國儉則示之以禮)¶
慎乃儉徳　躬儉節用(服澣濯/之衣)貶食省用　節器用(踰/矩)¶
節儉(省嗇昭節儉尚/朴棄末反本也)亷恥之心　躬自菲薄(儉而/不陋)以知¶
足為富　居其實(大丈夫居其/實不居華)戒生之厚素業(清/風)貴而¶
能貧　節乃用足(儉為/徳恭)聖人不積(君子/戒盈)人道惡盈(鬼神/害盈)¶
<pb:KR3k0008_WYG_028-17b>¶
(易/)能節禮樂(不忘/恭敬)務利而避害(慎始而/思終)以道制欲(見得/思義)¶
革奢俗以從儉(約澆風/以反淳)無欺暗室(不懼/神明)尚素黜華(去奢/從儉)¶
從儉䧏身(惟賢/猶病)砥礪清節(承/風)宜嘉清徳(難奪/素風)徳因儉立¶
(名以/清聞)妾不衣帛馬不食粟(季文子卒宰庀家器為葬備/無衣帛之妾無食粟之馬無)¶
(藏金玉無重器備君子曰相三/君矣而無私積可不謂忠乎)賔以特牲(晉饑晉侯命/祈以幣更賔)¶
(以特牲器用不作車服從儉注云/皆務儉也行之期年國乃有節)卑宫室(晉文公為盟/主宫室卑庳)¶
(以崇大諸/侯之館)又(子曰禹卑宫室/而盡力乎溝洫)室不崇壇(闔/廬)妻子不入官¶
舎(後漢王良仲子在位/恭儉妻子不入官舎)當示禮之代(自合/執中)守臨人之司¶
<pb:KR3k0008_WYG_028-18a>¶
(豈宜/偪下)難為繼也恥盈示禮(曽子國無道君子恥盈禮焉/國奢則示之以儉國儉則示)¶
(之以/禮)損之又損忌蟋蟀之謂何　雖則從儉去奢(有以/小為)¶
(貴/者)而乃失中難下(無乃此/是過與)偞卑(偞卑墮類反迫/下之義也禮)矯俗(律/人)¶
奢雖諷於蜉蝣(儉亦刺/於蟋蟀)既異建中(則難/為下)去奢作戒(示儉/垂文)¶
語以執中未為得也(比其僣上/不猶愈乎)是從以約之文(未虧寧/儉之義)¶
雖激俗是稱(而相時/斯昧)既非示儉之日(自招失/禮之尤)况當示禮¶
之日(自貽逼/下之譏)奢侈敗風(唯時/所惡)清儉激俗(雖矯/何傷)罷露臺(漢/文)¶
(帝欲作露臺計費百金帝曰/百金十家之産何以臺為)蟋蟀(刺晉僖公也儉不中/禮故作是詩以閔之)¶
<pb:KR3k0008_WYG_028-18b>¶
葛屨(刺&KR0310;也魏地陿隘其君儉/嗇&KR0310;急而無徳以將之)堯舜儉(漢書云堯舜堂/髙三尺土階三)¶
(等茅茨不剪采椽不斵飯土簋歠土鉶糲梁之食藜藿/之羮夏日葛衣冬日鹿裘其送死桐棺三寸此儉而難)¶
(遵/也)用過乎儉　君子儉徳避難(不可榮/以祿也)二簋用享(質薄/之器)¶
納約自牖　薪芻(第五倫伯魚為㑹㮷身/自薪芻養馬妻執㸑)恭儉以求役¶
仁馬餼不過稂莠(子服/子)薄祭(鄭子張有疾命/宗人黜宫薄祭)祀先人(晏/子)¶
(平仲祀先人豚肩不掩豆澣/衣濯冠以朝君子以為隘矣)下不僭上(上不/偪下)王良妻(布/裙)¶
(曵/柴)　衣食儉子曰禹惡衣服而致美乎黻冕　菲飲食¶
而致孝乎鬼神　食不二味(闔廬食不二/味居不重席)不取費(衣服/財用)¶
<pb:KR3k0008_WYG_028-19a>¶
(擇不/取費)儒有居處不淫飲食不辱(辱貪/欲也)惡衣惡食(士志於/道而恥)¶
(惡衣惡食者/未足與議也)脫粟(晏子相齊/食脫粟飯)一狐裘三十年(晏/子)恥纎靡¶
而不服　饘於是粥於是以餬予口　服澣濯之衣(食/䟽)¶
(糲之/食)文子曰(聖人食足以充虚接氣衣足以盖形禦/寒古之為道者量腹而食制形而衣)三¶
杯(朱博儉食不重味/案上不遇三杯)布被(公孫𢎞曰人臣病不節儉常/卧布被汲䵭曰飾非以吊名)¶
(也/)燕用茶果(桓温性儉每燕/不過茶果而已)拾飯(殷仲堪為荆州水旱/遭年飢仲堪食常有)¶
(餘肴飯落席/拾取以噉也)賔至無供辦(謝安欲詣陸納納辭無供辦/兄子俶不敢問密厚具饌安)¶
(至納設茶果而已俶備珍羞客散納怒/曰不能光益叔父乃穢我素業杖四十)生無長物(王忱/見王)¶
<pb:KR3k0008_WYG_028-19b>¶
(恭六尺簟謂有餘求之恭即送後忱/知恭無簟驚問之恭曰我生無長物)&KR0188;食瓦器(宜秉字/巨公為)¶
(司𨽻常有布被&KR0188;食瓦器帝幸其府舎/歎曰楚國二龔不如雲陽宣巨公也)化人(毛玠字孝/先居顯位)¶
(常布衣蔬食以儉率人由是天下莫不以廉/節自勵雖貴寵輿服不敢過度太祖歎之)又(許劭子/将為郡)¶
(公曹人皆改操飾行袁紹豪俠罷獛陽令車徒/甚盛入境曰豈可使子将見耶遂乗車歸家)孔儉素¶
(紀王謹女東光縣主適太子司議郎裴仲/将時妃主皆恃貴以奢豫相矜主獨素儉)漢陽公主(名/暢)¶
(永貞元與諸公主皆進封戚近争為奢詡事主獨以儉/常用鐡簪自畫壁記田租所入文宗尤惡世流侈因主)¶
(入問曰姑所服何年法也今之弊何代而然對曰妾自/貞元時辭宫所服皆當時賜未嘗敢變元和後數用兵)¶
(悉岀禁藏纎麗物賞戰士由是散於人間内外相矜習/以成風若陛下示所好于下誰敢不變帝恱詔宫人視)¶
<pb:KR3k0008_WYG_028-20a>¶
(主衣製廣狹徧諭諸主/臣勅京兆尹禁切浮靡)勸崇節儉(岑文本上疏/勸崇節儉)聖賢以¶
簡素為貴皇王以菲薄為徳(姚珽節愍太子稍失道珽/諫曰聖賢以簡素為貴皇)¶
(王以菲薄為徳惟殿下留心/恭儉損省玩好以訓天下)衣服羸儉(竇懐貞衣服羸/儉不為輿馬豪)¶
(侈/事)居處卑室無䄄褥幃帟(岑文本始貴自以興孤生/居處卑室無䄄褥幃帟)居¶
陋狹甚(李大亮位通/顯居陋狹甚)素約(李懐逺乆貴益/素約不治居室)性節儉(韓滉/雖宰)¶
(相子性節儉衣裘茵祍一年一易/甚暑不執扇居處陋薄取庇風雨)假宅而居(栁渾性節/儉不治産)¶
(業宫室丞相假/宅而居舊史)第室童獲猶儒先生家(趙璟性倩約位/台宰而第室童)¶
(獲猶儒/先生家)夫儉則人用足而不淫(栁宗元/晉問)其人至今儉嗇¶
<pb:KR3k0008_WYG_028-20b>¶
(三河古帝王之更都焉而平陽堯之所理也/有茅茨木椽土型之度故其人至于今儉嗇)性約素(服/御)¶
(取給則止太/宗后長孫氏)性儉素(家不樹/産竇威)儉不中禮(王珪不作家廟/四時祭于寢為)¶
(有司所劾帝為立廟媿之不/罪也世以珪儉不中禮少之)得大臣體(郝處俊性儉素/土木形骸自叅)¶
(綜朝政每與上言議必引經籍以/應對多有匡益甚得大臣之體)馬周䟽(堯之茅茨土/階禹之惡衣)¶
(菲食臣知不可復行于今漢文帝惜百金之費而罷露/臺集上書嚢以為殿帷所幸夫人衣不曵地景帝亦以)¶
(錦繡纂組妨害女工特詔除之所以百姓安樂至孝武/帝雖窮奢極侈承文景遺徳故人心不揺向使髙祖之)¶
(後即武帝天下必不能全/此時代差近事迹可見)入朝不事騶仗(裴玢入朝不/事騶仗妻乗)¶
(竹輿二侍婢黄碧/縑服為山南莭度)營泰建陵殺禮從儉(趙憬寳應中方/營泰建陵用度)¶
<pb:KR3k0008_WYG_028-21a>¶
(廣又吐蕃盗邉天下荐飢憬褐/衣上䟽請殺禮從儉士林嘆美)堯舜之化慈儉(趙宗儒/進太子)¶
(太傅文宗召訪政理對曰堯舜之化/慈儉而已願陛下守之帝納其言)薄居處衣食(袁/滋)李¶
愬行已儉約(李愬行已儉約其昆弟頼家勲貴飾輿馬/矜室廬唯愬所處乃父時故院無所增廣)¶
處身儉勤(敬晦為浙西觀察使有詔弛𣙜酒/茗官用告乏處身儉勤貲力遂充)自持家管¶
鑰(徐岱吝嗇自持家/管鑰世所譏云)以清儉稱(李建雖通顯未嘗/治垣屋以清儉稱)人服¶
其儉(張孝忠河北蝗民餓死如積孝忠與其下同/粗淡日膳豆䜺而已人服其儉推為賢将)供帳¶
不施錦繡(裴耀卿帝曰朕有事岱宗魏州刺史崔沔遣/使供帳不施錦繡示我以儉此可以觀政也)¶
世謂近名(潘好禮居室服用麄/茍至終身世謂近名)李徳裕(昔漢文帝身衣/弋綈元帝罷輕)¶
<pb:KR3k0008_WYG_028-21b>¶
(纎服故仁徳慈/儉至今稱之)儉約自将(李譲夷位雖顯劇以/儉約自将為世咨羙)玩服不¶
為鮮明(盧鈞玩服不為鮮明/位将相沒而無贏財)簡儉寡欲(李虞仲簡儉寡/欲時望歸重)¶
撙節用度(柳公綽為河東莭度遭嵗惡撙/莭用度輟宴飲衣食與士卒鈞)治身觳薄(薛/苹)¶
(封河東郡公治身觳薄所/衣緑袍更至緋衣乃易)清儉自将(韋倫為行軍司馬/時中人衛卒多侵)¶
(暴尤難治倫以清儉自将西/人頼濟中宦嫉之以䜛貶)為大官居不易第服不改¶
初(辛/秘)不知其刺史(賈敦頥數歴州刺史資廉潔入朝常/盡室行車一乗弊甚羸馬繩羈道上)¶
(不知其/刺史也)服用無贏副(陽/城)與奴僕日一食(馮元淑與奴僕/日一食馬日一)¶
(秣所至不挈妻子斥俸餘以給貧窮/或譏其近名答曰吾性也不為苦)歴職以清儉(韋抗/歴職)¶
<pb:KR3k0008_WYG_028-22a>¶
(以清儉/不治産)朴簡自處(郭曜諸弟或飾池舘盛/車服曜獨以朴簡自處)磁樽漆器(錢/武)¶
(肅王衾被衣服悉用紬布自非公用惟磁樽漆器而已/恭穆夫人嘗以王寝帳隳裂乃上青練帳将易之王曰)¶
(作法於儉猶恐為奢但慮後代/皆施綿繡爾卒不用呉越備史)用器止烏漆(鄧景山清/約子弟饌)¶
(不過草具用器止烏漆待上賔惟豚魚/而已取倉粟紅腐者食之兼給麾下)楊綰(始輔政御/史中丞崔)¶
(寛本寛侈城南别墅池觀堂皇為當時第一即日遣人/毁之京兆尹黎幹出入從騶御百數省損才留十餘騎)¶
(中書令郭子儀在邠州行營方大㑹除書至音樂散五/之四它聞風靡然自化者不可勝紀世以比楊綰山濤)¶
(謝安/云)崔植(穆宗問司馬遷言漢文帝惜十家産而罷露/臺身衣弋綈履革舄集上書囊為殿帷信乎)¶
(何太儉耶植曰良史非虗言漢承秦侈縱之餘海内凋/窶文帝從代來知稼穡艱難是以躬履儉約為天下守)¶
<pb:KR3k0008_WYG_028-22b>¶
(財景帝遵而不/改故家給户足)飲食儉狹(劉晏所居脩行里粗樸庳/陋飲食儉狹室無媵婢)歴¶
三鎮居處服玩如儒先生(韓充雖将家性儉節歴三/鎮居處服玩如儒先生)約¶
己省費(楊行密始乗孫儒亂府庫殫空/能約己省費不三年而軍富雄)官九卿無産貲¶
(張道源雖官九卿無/産貲比亡餘粟二斛)儉而不陋(崔縱貞元元年天子郊/見為大禮使嵗旱用屈)¶
(縱樽裁文物/儉而不陋)作陋室銘以見志(崔沔儉約自持祿廩随/散宗族不治居宅常作)¶
(陋室銘/以見志)嗇事省用(牛仙客始在河西嗇事省/用崔希逸代之即以聞)以儉治天¶
下(韓全義其子獻女樂八人帝不納/曰我方以儉治天下惡用是為)節用度(王䖍/休)國本¶
在節用(趙璟精治道常/以國本在節用)極陳生人疲弊(歸崇敬代宗幸/陜召問得失崇)¶
<pb:KR3k0008_WYG_028-23a>¶
(敬極陳生人疲弊當以儉/化天下則國富而兵可用)居處取避風雨(裴玢蔬食弊/衣居處取避)¶
(風/雨)出軍乗騾(封常清性勤儉出軍/乗騾私廐裁二馬)自刻苦為儉約(五代/馮道)¶
(為人能自刻苦為儉約當晉與梁夾河而軍道/居軍中為一茅庵不設床席卧一束蒭而已)未嘗問¶
生事(楊綰儉約未嘗問生事禄廩分姻/族造之者清談終晷而不及榮利)楮無長貲(蘇頲/性廉)¶
(儉奉廪悉推諸弟/親族禇無長貲)性纎嗇(王鍔性纎嗇有所程作雖碎/𤨏無所遺官曺簾壊吏将易)¶
(之鍔取壊者付船坊以鍼箬每燕饗輙/錄其餘賣之以收利故鍔家錢偏天下)燒衣易驚棄食¶
易駭(來鵠儉不至說剪腐帛而火焚者人聞之必遞相/驚曰家之何處燒衣耶委餘食而在地者人見之)¶
(必遞相駭曰家之何處棄食耶燒衣易驚棄食易駭以/其衣可貴而食可厚不忍焚之棄之也然而不知家有)¶
<pb:KR3k0008_WYG_028-23b>¶
(無用之人服其衣與其焚也何/逺以是棄之未嘗有驚駭者)儉者能逺人所以寡過¶
(㲾子嵩/化書)李襲譽(居家儉厚于宗親禄廩隨多少散之以/餘資冩書嘗謂子孫曰吾性不喜財遂)¶
(至窶/乏)元徳秀(天寳十三載卒家惟枕履簟瓢而已族弟/結哭之慟曰未嘗完布帛而衣具五味而)¶
(食吾哀之以戒荒淫貪/佞綺紈粱肉之徒耳)饔人減䨇雞之膳(圉人省五馬/之秣陶不献)¶
(服圬不塓館自身已徃振廩/同食王維張公徳政碑序)斥遣浮華(皇帝儉勤盥濯/陶瓦斥遣浮華)¶
(好此綈紵勑戒四方侈/則有咎韓愈聖徳詩)濯衣澣冠(崔孝公集序天下富/穰車服遇制公菲飲)¶
(食卑宫室濯衣澣冠/俾人瞻我而化李華)能節雖虛必盈(陸宣公奏議不節/則雖盈必竭能節)¶
(則雖虚必盈太宗敦行儉約謹節徭賦弛不急之用省/無事之官黜損乗輿斥出宫女太宗常有氣疾百官以)¶
<pb:KR3k0008_WYG_028-24a>¶
(大内卑濕請營一閣以居上憚煩勞竟不之許是以至/誠上感淳化下敷貞觀八年以後米斗至四五錢皆以)¶
(嗇用愛人竞獲豊福是所/謂能節雖虚必盈之效也)敦尚節儉(陸下罷息誅求敦/尚節儉同上奏議)¶
雖少雄邁及貴居處儉約(郭元/振)一嵗之計用(儉者一嵗/之計一嵗)¶
(之用宋子/嵩化書)¶
　　　勤(十一/)¶
白勞而不伐(易/)成天下之亹亹(亹亹猶勉/也勤學意)克勤于邦¶
業廣惟勤　勤勞王家(周/公)哀我癉人(癉勞/也詩)盡悴　人生¶
在勤(勤則/不匱)能勤有繼　文王猶勤(况寡/徳乎)服其勞(有事弟/子服其)¶
<pb:KR3k0008_WYG_028-24b>¶
(勞/)以勞定國(則祀/之)勤施無私曰類　勤君之執　夙興¶
夜寐　夙夜匪懈(以事/一人)朝夕臨政處不避汚(汚勞/事也)郤成¶
子曰(非徳莫如勤非/勤何以求人)養天下之形(荘子曰堯服無胈脛無/毛以養天下之形也)¶
無怠(無/荒)勞而不怨　服勤　執煩辱之事(煩辱/勞役)召信臣¶
(為南陽太守躬耕農出入阡/陌止舎鄉亭希有安居時)自斬芻(第五倫/見上門)休日坐曹¶
理事(薛宣為馮翊日至休吏賊曹掾張扶獨不肯休/坐曹理事宣出教曰主吏勿令休所繇來逺矣)雖¶
休勿休不懈于位　夙夜在公　晝而講貫(夜而/計㑹)勤王¶
　王事靡鹽終日矻矻孔耐勞苦(封常清性勤/儉耐勞苦)居暇日¶
<pb:KR3k0008_WYG_028-25a>¶
常被甲枕戈而卧(五代劉詞居暇日常被甲枕戈而卧/謂人曰我以此取富貴豈可一日輙)¶
(忘之且人情易移若一惰/其筋力有事何以報國)君人者必時視人之所勤(人/勤)¶
(于力則工築罕人勤于財則貢賦少人勤于食則百工/廢今財食與人力皆勤矣願陛下廢百事之勞廣三時)¶
(之務則播植不/愆矣劉蕡制䇿)跡之勤者情必生焉(柳宗/元書)勤約自将(杜/暹)¶
(能以公清勤約/自将亹亹為之)立己以勤儉為灋(柳玭/家訓)¶
　　　怠惰(十二/)¶
白汝不恭命遐棄厥司(書/)不敢怠荒　自暇(自/逸)怠忽荒¶
政　燕燕(居/息)滿百(陳遵為椽曹輙廢史白曰陳掾今日/以某事謫遵曰滿百乃相聞故事滿)¶
<pb:KR3k0008_WYG_028-25b>¶
(自謫當/斥故也)曹參不事(日日飲/醇酒)養名(齊俗吏人養名舒緩朱/博為郡怒曰齊人欲以)¶
(為俗/耶)溺職(沉滯/不舉)守官廢命不敬失官慢也(傳/)一日失職¶
(則死/及之)逋事(義縱為上黨/令無逋事也)孔八塼乃至(李程為翰林學士/學士入署常視日)¶
(影為候程性懶/日過八塼乃至)晚節慵轉劇(小年習性懶晚節慵/轉劇杜甫送李校書)對書¶
常懶讀(韋蘇州始除尚書即累/日曽一櫛對書常懶讀)驕怠易生(陸贄奏議昔/衛獻出奔乆)¶
(而復國大夫迎於境者執其手而與之言迎於門頷之/而已言其驕怠之易生也齊桓将圗霸功管仲戒之以)¶
(無忘在莒懼其/情志之易變也)在莒(同上願陛下以在莒為書紳/之規以衰衞為覆車之鍳)過懶¶
從衣結(杜甫春/日江村)天向交㳺萬事慵(登四/安樓)幽棲身懶動(客/至)¶
<pb:KR3k0008_WYG_028-26a>¶
(欲如何/絶句)朝事多闕(韓熈載知制誥性懶朝事多闕/延已奏其怠惰罷職江南錄)怠者¶
不能修(而忌者畏人修吾嘗/試之矣韓文毁原)劉詞居暇日(常被甲枕戈/而卧謂人曰)¶
(我以此取富貴豈可一日輙忘之且人情易/習若一墮其筋力有事何以報國五代史)¶
　¶
　¶
　¶
　¶
　¶
<pb:KR3k0008_WYG_028-26b>¶
　¶
　¶
　¶
　¶
　¶
　¶
　¶
　白孔六帖卷二十八¶
