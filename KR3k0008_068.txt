# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.367614
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷六十八
<pb:KR3k0008_WYG_068-1a>¶
欽定四庫全書¶
　白孔六帖卷六十八　　唐　白居易　原本¶
　　　　　　　　　　　宋　孔　傳　續撰¶
　　齋(一/)　　　　　　　沐(二/)¶
　　祭饌(三/)　　　　　　黍稷(四/)¶
　　犧牲(五/)　　　　　　歸胙(六/)¶
　　餕(七/)　　　　　　　苞茅(八/)¶
　　祀山川(九/)　　　　　祭星(十/)¶
<pb:KR3k0008_WYG_068-1b>¶
　　釋奠(十一/)　　　　　薄祭(十二/)¶
　　修廢祭(十三/)　　　　淫祀(十四/)¶
　　　齋(一/)¶
白齋者不樂不弔(為哀樂則/散其志)齋必變食(改常/饌也)居必遷坐¶
　孔子曰三日齋一日用之猶恐不敬二日伐鼓何居¶
(齋者/止樂)君子之齋也專致其精明之德也故散齋七日以¶
定之致齋三日以齊之定之謂齋齋者精明之至也然¶
後可以交神明也　齋之為言齊也(齊不齊/以致齊)是故君子¶
<pb:KR3k0008_WYG_068-2a>¶
非有大故非恭敬也則不齋不齋則於物無防也嗜慾¶
無止也及其将齋也防其邪物訖其嗜慾耳不聽樂故¶
記曰齋者不樂言不敢散其志也心不茍慮必依於道¶
手足不茍動必依於禮　子曰齋戒以事鬼神(恐人之/不敬也)¶
齋戰疾(子之所/慎云云)齋必有明衣布(沐浴/衣也)楚武王(授師将齋/曰余心蕩)¶
(矣蕩動/散也)致齋於内散齋於外(禮/)齋之日(思其居處思其/笑語思其志意)¶
(思其所樂/思其所嗜)拜大将軍(漢髙祖擇日齋戒設壇/具禮拜韓信為大将軍)十日齋戒¶
(齊桓公将與/管仲飲云云)齋明盛服所以修身也(明潔/也)恭黙思道¶
<pb:KR3k0008_WYG_068-2b>¶
盡恭之貌(嚴絜/之心)必誠必信　齋心　藺相如欲授秦王¶
璧(乃令/齋戒)漢髙祖絜誠注意而拜上将(韓/信)周澤敬慎虔心¶
而居太常(後漢周澤為太常嘗卧病齋宫妻哀其老病/就問之澤以干齋收送獄人語曰居世不諧)¶
(為太/常妻)解齋(晉劉毅嚴酷妻有過立加杖棰常居/齋宫妻省之即奏加妻罪請解齋也)取齋衣¶
(漢邴吉子顯為諸曹嘗從祠宗廟至夕牲日乃使出/取齋衣吉恐謂夫人曰祭重事顯不敬亡吾爵必顯)孔¶
齋禱(張文瓘為大理卿嘗有小/疾囚相與齋禱願亟視事)齋大同殿(髙力士帝齋/大同殿力士)¶
(侍帝曰我不出長安且十年海内無事朕将吐納導引/以天下事付林甫若何力士對曰天子順動古制也)¶
躬齋洗(謹具食飲躬齋洗奏/㫖聲以獻韓祭太湖)栗然以敬(得以列侯謁三/廟又得以展時)¶
<pb:KR3k0008_WYG_068-3a>¶
(祭先期致齋栗然以敬既齋盡志/歆然永思劉禹錫令狐先廟碑)齋戒之别有三(唐禮/樂志)¶
(凡祭祀之節有六二曰齋戒其别有三曰散齋曰致齋/曰清齋大祀散齋四日致齋三日中祀散齋三日致齋)¶
(二日小祀散齋/二日致齋一日)大祀前期七日(太尉誓百官於尚書省/曰某日祀某神祗于某)¶
(所各揚其職不供其事國/有常刑於是乃齋同上)皇帝散齋於别殿(致齋其二/日于太極)¶
(殿一日于/行宫上)前致齋一日(尚舍奉御設御幄於太極殿西/序及室内皆東向尚舍直長張)¶
(帷於前/楹下上)致齋之日(質明侍中版奏請申嚴通事舍人引/文武五品已上袴褶陪位諸侍臣齋)¶
(者詣閤奉迎侍中版奏外辦皇帝服衮冕出自/西房侍中前跪奏請就齋室皇帝降坐入室上)凡豫祀¶
之官(散齋理事如舊唯不弔䘮問疾不作樂不判署刑/殺文書不行刑罰不預穢惡致齋唯行祀事其祀)¶
<pb:KR3k0008_WYG_068-3b>¶
(官已齋而闕者攝其餘清/齋一日以上並唐禮志)諸大祀(齋官皆於散齋日平/明集尚書省受誓戒)¶
(其致齋日三公於都省安置所司鋪設若車駕親行及/齋官向祠祭之所本司預告州縣及金吾令平明請所)¶
(行之路道次不得見諸凶穢縗/絰及聞哭泣之聲唐六典注)給明衣(唐六/典)聽還舍不¶
奉祭(盧邁改尚書左丞将作監元亘攝祠以私忌不聽/誓御史劾之帝疑其罰下尚書省議邁曰禮散齋)¶
(有大功䘮致齋有朞䘮齋/有疾病聽還舍不奉祭)凡供祠之吏雖當齋戒得以¶
决罰由是禮與敬無不足者(故将有事則祠部上其日/先一日咸至于祠而考閱)¶
(焉御史㑹公卿有司執簡而/臨之栁宗元監察使壁記)又齋心於宿設(天子蒼然/見於無形)¶
(澹然若有所聽又齋心於宿設/将旰食而匪寧杜甫南郊賦)¶
<pb:KR3k0008_WYG_068-4a>¶
　　　沐(二/)　(浴附/)¶
白齋戒(君子齋戒/必先沐浴)彈冠(楚辭新沐者/必彈其冠)晞髮(楚辭云汝沐/兮咸池晞髪)¶
(兮陽/之阿)心覆(頭須請見晉侯晉侯辭以沐謂僕人曰/沐則心覆心覆則圖反宜吾不得見也)髮晞¶
用象櫛(晞乾/也禮)潘沐(傳曰遺之潘沐/潘沐汁可沐也)朝濯髮於陽谷(楚/辭)三¶
握(周公下白屋之士一沐/三握髪後世稱其聖賢)膏沐(自伯之東首如飛蓬/豈無膏沐誰適為容)三¶
日具沐(子事父母/之禮見下)燂潘(具浴/門注)沐稷(禮沐稷而靧梁櫛用/樿櫛髪晞用象櫛進)¶
(禨進羞工乃升歌進/羞作樂以盈器也)居䘮之禮頭有創則沐　叔武将¶
沐(聞君至喜捉髮以出前驅射而/殺之注叔武衛侯弟守國者)　浴浴乎沂(風乎舞/雩詠而)¶
<pb:KR3k0008_WYG_068-4b>¶
(歸/)君子齋戒(必先/沐浴)去垢(史記沐不必江/海要之去垢)振衣(楚辭新浴/者必振衣)¶
二巾進飲(禮浴用二巾上絺下綌出杅履蒯席又曰履/席衣布晞身乃屨進飲以盈氣杅音汙浴之)¶
(器/也)浴蘭湯兮(楚/辭)日浴(鶴不日浴/而自白)燂湯(禮子事父母五日/則燂湯請浴三日)¶
(具沐燂潘請靧足垢燂湯請/洗煖也潘米汁也靧洗靣也)重耳臝浴(傳曰重耳行及/曹曹共公聞其)¶
(駢脅觀其臝/浴薄而觀之)同川而浴(夷狄男女/同川而浴)湢浴(内外不共湢/浴浴室也禮)孔¶
動逾嵗時(栁宗元貶永州司馬貽京兆許孟容曰洗沐/盥漱動逾歳時一搔皮膚塵垢滿爪誠恐悲)¶
(傷無所告訴/以至此也)雖洗沐未嘗出(髙力士知内侍省事雖洗/沐未嘗出眠息殿帷中)¶
朝罷沐浴閑(邀遊閬風亭李/白鼓吹入朝)澤髮(韓愈夜會聯句澤/髮解兠鍪李正封)三¶
<pb:KR3k0008_WYG_068-5a>¶
沐三薰(方将坐足下三沐而三薫之/聽僕之所為韓愈答呂毉書)沐芳莫彈冠浴蘭¶
莫振衣(李白沐/浴子)新沐頭輕感髪稀(杜/甫)客至先遣薫濯(唐/史)¶
(髙駢客至先遣薰濯詣方士/祓除謂之解穢少選即引去)憫諸生(少年不浴沂水文/粹代荀卿與春申)¶
(君/書)自為櫛沐(梁太祖母生三子其次太祖后少寡攜三/子傭食蕭縣劉崇家母時自為櫛沐曰朱)¶
(三非常/人也)以麝塗身日再塗再澡(南詔/環王)元和後數用兵宰¶
相不休沐(李德裕傳/見休假門)遇休沐(遇休沐往往馳/召宇文士及)辭以沐髮¶
(五代趙鳯于嶠因被酒往見/鳳鳯知其必不遜辭以沐髮)七十日未甞櫛沐(陳利貞/守襄城)¶
(七十日未/嘗櫛沐)凡大祀中祀接神(齋官祀前一日皆沐浴九/品以上皆官給明衣通典)¶
<pb:KR3k0008_WYG_068-5b>¶
(齋/注)¶
　　　祭饌(三/)¶
白鼎彖曰亨餁也(聖人亨以享上帝/而大亨以養聖賢)籩豆静嘉(詩/)燔炙¶
芬芬　有飶其香有椒其馨　吉蠲為饎(是用孝享/饎酒食也)薦鮪¶
　周禮内饔掌割烹煎和之事　庖人供薦羞(品物曰/薦滋味)¶
(曰/羞)膳羞　祭祀供好羞(鱃魚/蟹醤)膴胖(肉大/臠)骨&KR0008;(骨有/肉也)澤物¶
之奠　簠簋之實　羊肆(羊/殽)肉豆(切/肉)血薦　豚肩不掩¶
豆(禮/)膟膋　羶薌　薦其(血毛/燔炙)醯醢之美(煎塩之尚/貴天産也)水¶
<pb:KR3k0008_WYG_068-6a>¶
草之菹陸産之醢(蚳/蝝)小物備矣　昆蟲之異草木之實¶
隂陽之物備矣　凡俎以骨為主骨有貴賤殷人貴髀¶
周人貴肩貴者取貴骨賤者取賤骨三牲之俎八簋之¶
實美物備矣　腥肆(音/惕)爓腍祭豈知神之所享主人自¶
盡其敬　儀禮饔人倫(倫驛/也)虞九(負革肉擇/之取美也)午割勿設¶
(勿設/分散)祝曰嘉薦普淖(淖和也/乃孝反)大羮(鉶/羮)有鱣有鮪鰷鱨鯋¶
鰋孔非禮則不薦(韋縚請宗廟籩豆皆加十二又言郊/奠爵容止一合容小則陋宜増大之)¶
(張均韋述議曰且嗜好讌私之饌與時而遷故聖人一/約以禮雖平生所嗜非禮則不薦所惡是禮則不去)¶
<pb:KR3k0008_WYG_068-6b>¶
禮饌備進(又曰唐家清廟時享/禮饌備進周法也)實于庖厨(其牲牢酒醴/菜菓之饌必)¶
(實于庖㕑栁/宗元監祭文)甘㫖之物肥濃之味(文粹韋述等宗廟加/籩豆議今欲取甘㫖)¶
(之物肥濃之味隨所有者皆充/祭用以今之時饌恐未可也)至孝之情(同上自漢以/降諸陵皆有)¶
(寢宮歲時朔望薦以常饌此/既常行亦足盡至孝之情矣)肴羞具潔罔有不備(杜牧/祭百)¶
(神/文)祭饌則光禄獻㕑(李庾西/都賦)膳部(掌邦之牲豆酒膳辨/其品數凡郊祀日月)¶
(星辰嶽瀆享祀宗廟百神在京都者用牛羊豕/滌養之數省閱之儀皆載於廪犧之職焉六典)¶
　　　黍稷(四/)¶
白簠簋(既/陳)實其籩豆　陳其宗器(祭/器)粢盛豐備　黍稷¶
<pb:KR3k0008_WYG_068-7a>¶
非馨(書/)交於神明必在乎恍惚(思其嗜慾乃/以薦馨香)仁者之粟¶
(禮父母没必求仁者之粟以祀之此之謂禮/終注孝子雖貧尚不取惡人之粟祀其先)粢食不鑿¶
(昭其/儉也)周禮甸師(掌耕耨王籍以時入/供粢盛表粢盛鮮潔)辨六齊名物(六/榖)&KR0338;¶
人供接盛(接為版/以授舂)舂人供米物(非一/米)藏帝籍於神倉祇¶
敬必飭(月/令)薌合(黍/)明粢(稷/)薌萁(粱/)嘉䟽(稻/)滌粢盛(明水/也)¶
傳御廪災(藏親耕/之廪)孔罔黍稷以奉粢盛(唐文粹白居易/補逸書云湯征)¶
(諸侯葛伯不祀湯若曰罔黍稷以/奉粢盛予佑厥稼穡乃困於仇餉)乃饗祖禰牲牢黍稷¶
(唐文粹白居易李公家廟/碑銘乃饗祖禰牲牢黍稷)封署以供(祠部郊祭黍稷所/司長官封署以供)¶
<pb:KR3k0008_WYG_068-7b>¶
來覲來齋以饋黍稷(烏氏廟/碑韓愈)力難及黍稷(得種菜與麻/杜甫喜晴)¶
德馨斯飫(文粹禇亮迎俎樂章/嘉稷匪歆德馨斯飫)明德感(文粹魏證送神/樂章明德感兮)¶
(非黍/稷)凡簠簋皆一者(簋以稷簠以/黍禮樂志)用皆二者(簋以黍稷/簠以稻粱)¶
(同/上)黍稷用豐野夫讙謡(栁宗元/太白祠)茫茫黍稷昔實棘茨(韓/愈)¶
(祭/文)馨非稷黍(魏證祀赤帝降神樂博碩斯薦/笙鏞備舉庶盡肅恭馨非稷黍)¶
　　　犧牲(五/)¶
白鬼神饗德(牲牢/貴誠)絜爾牛羊(或剥/或烹)循行犧牲視全具桉¶
芻豢瞻肥瘠察物色必比類量大小視長短皆中度(謂/審)¶
<pb:KR3k0008_WYG_068-8a>¶
(牲也/月令)牲牷肥腯　博碩(謂其畜之碩/大繁滋也)魯侯曰(犧牲玉帛/不敢加也)¶
(必以/信傳)小事不用大牲　古者六畜不相為用(傳/)祭天地¶
之牛角繭栗(宗廟之牛角握/賔客之牛角尺)犂牛之子騂且角(雖欲勿/用山川)¶
(其舍/諸)告朔之餼羊(子貢欲去告朔之餼羊子曰/賜也爾愛其羊我愛其禮)郊天牲¶
用騂犢貴誠(未知牝/牡之情)牛卜日曰牲(牛既得吉則/改名曰牲傳)郊牛之¶
口傷改卜牛牛死乃不郊非禮也(當改卜牛/郊不可廢)月令仲春¶
祀犧牲無用牝(為傷生/生之類)介葛盧聞牛鳴曰是生三犧皆¶
用之矣(問之/而信)三十維物爾牲則具(異毛者/三十)宋災用馬于¶
<pb:KR3k0008_WYG_068-8b>¶
四墉(非禮/也)日食用牲于社(非禮也凡天/災有幣無牲)牢禮(牢三牲/周禮)餼¶
牽(傳餼牽/竭矣)楅衡(所以持牛角不使觸/人周禮設其楅衡)水藁(所以洗牲也/周禮供其水)¶
(藁/)歌舞其牲(謂君牽牲入時封人隨歌舞/之言其肥腯以歆神也周禮)展牲(選/牲)告牷¶
(牷全/也)犧牲不育於市　牲死則埋之　牲孕不用也¶
奉時辰牡辰牡孔碩(辰牡謂牲/也辰時也)於薦廣牡(大/牡)白牡(殷/)騂¶
剛(周/)毛炰(豚/)享以騂犧　雞曰翰音兎曰明視羊曰柔¶
毛　羔豚而祭(百官皆足太牢而祭/不必有餘此之謂稱)庶羞不踰牲　犧¶
牛(牷毛/天子)肥牛(養於諸/侯也)索牛(索具大夫/具得其用)剛鬛(豕/)疏趾(雉/)三¶
<pb:KR3k0008_WYG_068-9a>¶
月繋七日戒三日宿慎之至也　柔嘉(牲/也)二牲(庶子若/富則具)¶
(二牲獻其賢者於/宗子注賢善也)帝牛稷牛(見郊/天門)在滌(滌牢養/處也)納烹(納/牲)¶
(告殺也/周禮)充人掌繫祭祀之牲牷祀五帝則牢芻之三月¶
繫于國門使養散祭祀之牲(散祭祀山/川之屬)享牛(牛人掌養/公牛享牛)¶
(獻神/也)用特(書歸格于/藝祖用特)求牛(終事牛/擇祭用)授職人而芻之饗食¶
賔射供膳羞之牛牛牲之牙(牙懸/肉格)與盆簝以待事共雞牲¶
辨其物祭其首(登首/於室)祈珥共羊牲賔客共法牲若牧人¶
無牲則受布于司馬使置犧牲　儀禮曰肫解無腸胃¶
<pb:KR3k0008_WYG_068-9b>¶
(無腸胃君子/不食豢腴)不愛牲玉(傳/)奉牲以告曰牲牷肥腯謂其¶
畜之碩大蕃滋也謂其不疾瘯蠡也(瘯蠡/疥癬)雄雞斷尾(賔/孟)¶
(見之曰自/憚為犧也)人犧實艱　穀梁云免牲者緇衣𤣥纁裳有¶
司𤣥端奉送於南郊　鼷䑕食郊牛角改卜牛志不敬¶
也(展觔角而知傷展道盡矣注展道雖盡所/以備災不盡譏哀公不敬故致天變也傳)庀牲(六月/上甲)¶
(始庀牲十月甲始/繋牲庀具也穀梁)周禮沈埋疈辜共犬牲用牷(純/色)伏瘞¶
亦如之(伏犬以/車轢)以脤膰之禮(親兄弟/之國)祀有執膰戎有受¶
脤(傳/)天王使石尚來歸脤(脤祭餘肉所以賜/諸侯與之同福也)夕牲(漢/)受¶
<pb:KR3k0008_WYG_068-10a>¶
釐宣室(釐祭/餘肉)孔議射牲事(裴守真授太常博士髙宗将/封嵩山詔諸儒議射牲事守)¶
(真奏古者郊祀天子自射牲漢武帝封泰山令侍中儒/者射之帝不親也今按禮前明十五刻宰人鸞刀割牲)¶
(質明行事毛血已具天子至奠玉酌獻而已今若前祀/一日射牲則早於事及日則晚不逮事漢又天子不親)¶
(古今異宜/恐不可行)牲肥(祝册自京師至吏以時告乃齋祓視册/省牲之夕載暘載隂五鼔既作牽牛正)¶
(中牲肥酒香樽爵静/潔南海廟碑韓文)斯碩(魏證祀夕月迎俎用雍/和有齊斯㫖有牲斯碩)載潔¶
牲牷(魏證祀黒帝迎俎樂章/載潔牲牷爰登俎豆)三牲八簋豐備以相㳂(杜/甫)¶
(南郊/賦)梁武帝不用牲牢(梁武帝前後三度捨身施佛/宗廟之祭不用牲牢韓文)犧¶
幣之數放而依之(天子以為古爵莫貴於公侯故海岳/之祀犧幣之數放而依之所以致崇)¶
<pb:KR3k0008_WYG_068-10b>¶
(極於大/神韓文)視牲啟毛不委下吏(杜牧祭/百神文)剥烹羮胾無愛牛¶
羊(同/上)牲牷既疈(栁宗元/二妃廟)烹牲是祀(公受介福栁/文武岡銘)司門轉¶
致乎牲牢之繫(杜甫南/郊賦)醇犧入饋(文粹源乾/曜迎俎)奠三犧薦¶
五牲(李白明/堂賦)凡牲在滌大祀九旬中祀三旬小祀一旬¶
(養而不卜無方色則用純必有副焉省牲而犢鳴則免/之而用副禁其捶拊死則瘞之創病者請代犢告祈之)¶
(牲不養/唐禮志)角握之牲色純之騂(張說迎俎雍和章在滌嘉/豢麗碑敬牲角握之牲色)¶
(純之/騂)牲以養牛(張説后土祠碑五歳/繭栗無所貴其誠)膳部(見祭/饌門)奉禮郎¶
(設牲版之位以成/省牲之儀六典)廪犧令(掌薦犧牲凡主祀之牢牲各/有名數凡大祭祀養牲在滌)¶
<pb:KR3k0008_WYG_068-11a>¶
(九旬中祀三旬小祀一旬其牲方色難備者以純色代/之凡告所之牲不養凡祭祀之犧牲不得捶朴傷損死)¶
(則埋之病則易之凡供别祀用太牢者則三牲加酒脯/及醢大祭祀則與太祝以牲就傍位太常卿省牲則北)¶
(面告腯及牽牲以授/太官而用之六典)¶
　　　歸胙(六/)¶
白膳夫祭祀之致福者受而膳之(周/禮)歸胙于公(申生祭/曲沃也)¶
(傳/)賜齊桓(宰孔賜齊桓公胙曰天子有/事於文武使孔賜伯舅胙)胙致福也(穀梁/傳)¶
凡祭祀受福者展而受之歸胙於公(周/禮)受釐(見/上)孔賜胙¶
(禮志六曰進熟諸祝皆進跪徹豆還尊所奉禮/郎曰賜胙賛者曰衆官再拜在位者皆再拜)聰明(魏/證)¶
<pb:KR3k0008_WYG_068-11b>¶
(祀白帝降神樂章馨/香是薦受胙聰明)太祝減胙(禮志太祝減神前三/牲胙肉共置一俎)太¶
祀又以胙肉授司徒以進(皇帝每受以授左右/乃跪取爵飲同上)三歲一¶
祫五歲一禘(若祔若常享若禘祫卜日齋戒飲福/受胙進退之數大抵如宗廟之禮上)¶
　　　餕(七/)¶
白記曰夫祭有餕餕祭之末也　餕鬼神之餘惠術也¶
可以觀政矣　尸謖君與卿餕(謖起/也)君起大夫餕下餕¶
上之餘也大夫起士餕賤餕貴之餘也　餕餘不祭(食/人)¶
(之餘曰餕禮/輕故不敢祭)父不祭子夫不祭妻(祭先也從卑/處家故不祭)孔從者¶
<pb:KR3k0008_WYG_068-12a>¶
餕饌(禮志納皇后尚宫引皇帝入尚食徹饌設於東房/如初皇后從者餕皇帝之饌皇帝侍者餕皇后之)¶
(饌/)庶幾來歸餕以侑兮(栁宗元/祭文)皇太子納妃(司饌跪奏/饌具皇太)¶
(子及妃俱坐司饌跪取脯取韭葅皆擩於醢授皇太子/又取授妃俱受祭於籩豆之間太子妃俱拜司則取爵)¶
(祭酒遂飲啐爵奠遂拜執爵興司饌奏徹饌司則前跪/奏稱司則妾姓言請殿下入於東房釋冕服著袴褶司)¶
(則啓妃入幃幄皇太子乃入室媵餕/皇太子之饌御餕妃之饌禮樂志)諸臣之子一品至¶
三品(為一等四品至五品六品至九品為一等賛者設/尊於室内北牖下饌於房内西墉下如同牢牲體)¶
(皆節折右載之於舅俎左載之於姑俎婦入房婦進西/向再拜坐将餕舅命易醤内賛者易之婦及餕姑饌婦)¶
(祭内賛者/助之上)¶
<pb:KR3k0008_WYG_068-12b>¶
　　　苞茅(八/)¶
白藉用白茅(易/)尚書苞匭菁茅(茅縮酒菁為菹其所包/裹而致者也蓋三脊之)¶
(茅/也)周禮甸師供蕭茅鄉師供茅菹(菹藉也長/五寸束者)菹館(茅裹/肉菹)¶
(藉/也)爾貢苞茅不入王祭不供無以縮酒寡人是徵(傳桓/責楚)¶
(也/)三脊茅(江淮之間有一茅三脊/此靈物不可常貢也)孔所資誠敬(唐文粹/楊嗣復)¶
(權德輿文集序藉/用白茅所資誠敬)苞茅重入歸關内(杜甫/詩)用三脊茅以¶
藉(文粹林簡言漢武封禪論漢朝有人如管夷/吾應用三脊茅以藉固不使其君與孝武等)茅明(杜/甫)¶
(朝享太廟賦/酌以茅明)薦厥茅藉(賀知章登歌奠玉帛用肅/和禮以琮玉薦厥茅藉)縮茅¶
<pb:KR3k0008_WYG_068-13a>¶
以獻(文粹薛稷昭成皇后室酌用/坤真縮茅以獻潔秬惟馨)荆茅(栁文與崔連州/食鍾乳書必若)¶
(土之出無不可者則/荆之茅皆可以縮)不召斯至(蘇頲東封頌藉/三脊不召斯至)虔奉嚴¶
禋(逺修職貢虔苞茅而助祭遣/愛子以來朝吳越王備史)諸侯有不入苞茅(張九/齡貢)¶
(師子/賛序)¶
　　　祀山川(九/)¶
白虞書歲二月東廵狩至于岱宗柴(太山也柴/燎告至也)望秩于¶
山川(東方山川望而/祭之秩次序也)春秋曰不郊猶三望非禮也(三望/分野)¶
(之星及國中山川皆因郊祀望而祀望/而祀之魯廢郊天而修小禮故曰非禮)望郊之細也不¶
<pb:KR3k0008_WYG_068-13b>¶
郊亦無望可也　竝走羣望(晉人曰竝走羣望不愛牲/玉注國中望祀並走祭之)¶
晉侯疾卜曰臺駘為祟子産曰臺駘汾神也(汾水/名也)抑此¶
者不及君身山川之神則水旱癘疫之災於是禜之(山/川)¶
(之神若/臺駘者)若君身則出入飲食之事也山川之神又何為¶
焉　楚昭王疾卜曰河為祟王不祭曰三代命祀祭不¶
越望(望境内/山川)不穀雖不德河非所獲罪也江漢雎漳楚之¶
望也(四水在楚/望祀之數)鄭伯請釋泰山之祀而祀周公(鄭當助/王祭泰)¶
(山今釋之而為魯/祀周公求許田也)書曰祀于新邑咸秩無文(言周始修/祀于新邑)¶
<pb:KR3k0008_WYG_068-14a>¶
(咸次第祀之不在/禮文者亦祀之)季氏旅於泰山(季氏僣祀泰山求福/子謂冉有曰女弗能)¶
(救與救/止也)正月命祀嶽鎮海瀆(月/令)孟夏禱祀山川(以祈/雨)仲¶
冬祈祀四海大川名源井泉(順其盛德/之時而祭)天子祭名山大¶
川五嶽視三公四瀆視諸侯(視者牲/器之數)國主山川(傳/)申繻¶
曰名以山川則廢祀(魯以獻公武公/廢具敖二山名)惟爾明神(順禮經/而脩祀)¶
報我豐歲(應時雨/而出雲)歲徧(禮天子祭天地四方山川/五祀歲徧諸侯祭五祀)以祀¶
四望(四瀆五/嶽周禮)血祭祭社稷五祀以沉霾祭山林川澤(順/其)¶
(性以含藏/也周禮)記曰山川神祇有不舉者為不敬不敬者君¶
<pb:KR3k0008_WYG_068-14b>¶
削以地　五嶽四瀆皆祀有常禮祀皆使者持節以祠¶
焉唯泰山與河歲五祀江水四餘皆一禱而三祠(漢/書)祭¶
牲幣(史記自殽以東名山五大川二山曰太室山恒山/太山㑹稽山湘山水曰濟曰淮春酒脯為歲禱因)¶
(泮涷秋凋冬寒禱祀其牲用/牛犢各二牢其圭幣各異也)詔修(漢武詔曰河海潤千/里其令祠官修山川)¶
(之祠為歲事/典加禮祭也)木偶馬(史記諸名山川用駒/者悉以木偶馬代之)孔幸東都(唐/禇)¶
(無量開元五年帝将幸東都無量上言昔帝舜之狩/秩山川願陛下所過名山大川邱陵墳衍並詔致祭)祀¶
衡山(歸崇敬大厯八年遣祀衡山未至而哥舒晃亂廣/州監察御史憚之請望祭而還崇敬正色曰君命)¶
(豈有畏/邪遂往)祭名山(姜撫自言通僊人不死術開元末太常/卿韋縚祭名山因訪隠民還白撫已數)¶
<pb:KR3k0008_WYG_068-15a>¶
(百/歲)名山大川著乎典式(靡不加敬/張嘉正銘)遣女巫乗傳禱天下¶
名山大川(王璵帝嘗不豫太卜建言祟在山川璵遣女/巫乗傳分禱天下名山大川巫皆盛服中人)¶
(䕶/領)五岳四鎮歲一祭(禮樂志五岳四鎮歲一祭各以五/郊迎氣日祭之東岳岱山於充州)¶
(東鎮沂山於沂州南岳衡山於衡州南鎮㑹稽於越州/中岳嵩山於河南西岳華山於華州西鎮吳山於隴州)¶
(北岳常山於定州北鎮醫巫閭於營州東海於萊州淮/於唐州南海於廣州江於益州西海及河於同州北海)¶
(及濟於/河南)望如山川以蕤賔為宫(樂志十二和二曰順和/以降地祗夏至祭方丘)¶
(孟冬祭神州地祇春秋社廵狩告社宜于社壇社首皆/以函鍾為宫太簇為角姑洗為徵南呂為羽各三奏文)¶
(舞八成望如山川/以蕤賔為宫三奏)判縣二面(唐之舊禮祭風伯雨師五/岳四瀆用之其制去軒縣)¶
<pb:KR3k0008_WYG_068-15b>¶
(之北/靣)祭岳鎮海瀆山林川澤籩豆各二簋簠俎各一(禮/志)¶
四時祭五岳四鎮四瀆(各籩豆十簋二/簠二俎三同上)祭岳鎮海瀆皆¶
太牢(同/上)開元十三年(封泰山神為大齊王天寳五載封/中岳神為中天王南岳神為司天)¶
(王北岳神為安天王六載河瀆封為靈源王濟瀆封為/清源公江瀆封為廣源公淮瀆封為長源公㑹稽山為)¶
(永興公岳山為成德公霍山為惠聖公醫巫閭山為廣/寧公八載又封太白山為神應公其九州鎮山除入諸)¶
(岱外並宜封公十載正月以東海為廣德王南海為廣/利王西海為廣潤王北海為惠澤王分命卿監詣岳瀆)¶
(及名山一時備禮兼册祭/其祭儀具開元禮唐通典)¶
　　　祭星(十/)　(日月附/)¶
<pb:KR3k0008_WYG_068-16a>¶
白傳曰晉侯有疾卜曰實沉為祟子産曰實沉參神也¶
(參星/也)此不及君日月星辰之神則雪霜風雨之不時於¶
是乎禜之(星辰之神若/實沉之類)若君之身則出入飲食之事星¶
辰之神又何為也　仲秋享夀星於南郊(秋分日祭也/夀星南極老)¶
(人星/是也)陶唐氏火正閼伯居商邱(宋/星)相土因之故商主大¶
火(相土代閼伯之後/居商邱以祀大火)王宫祭日也夜明祭月也幽禜祭¶
星(皆壇/名)日月星辰人所瞻仰也(故祀/之)孟冬祀司人獻人¶
數(軒轅星/名周禮)王拜受之以圖國用槱燎祀司中司命風伯¶
<pb:KR3k0008_WYG_068-16b>¶
雨師　以實柴祀日月星辰(實柴致牛/柴上周禮)圭璧五寸以祀¶
日月星辰　朝日夕月(月令春祀朝日於東/郊秋祀夕月於西郊)為朝夕必¶
於日月(日東/月西)祈福于天宗(天宗日/月星辰)禋于六宗(孔安國曰/四時也寒)¶
(暑也日也月也/星辰也水旱也)靈星之尸(晉書曰毛詩絲衣篇髙子曰/靈星之尸漢髙亦立星祠江)¶
(左以來不立七祀靈星/則配南郊不特置也)詔立(漢書詔郡國立靈星/祠農祥也祠以牛)孔實¶
昔酒以祀(以壺尊二實昔酒/以祀衆星禮志)幣祀以方色(幣祀五星/以方色)天¶
皇大帝北辰北斗天一太一紫微五帝座並差在行位¶
前(餘内宮諸坐及五星十二辰河漢曰十九坐在第二/等十有二陛之間中官市垣帝坐七公日星帝席大)¶
<pb:KR3k0008_WYG_068-17a>¶
(角攝提太㣲五帝太子明堂軒轅三台五車諸王月星/織女建星天紀十七座及二十八宿差在前列其餘中)¶
(官一百四十一座皆在第三等十二階之間外宫一百/五在内壝之内衆星三百六十在内壝之外已上在大)¶
(明夜明壇/唐禮志)祭五星十二辰二十八宿籩豆各二簋簠俎¶
各一(禮/志)五官五星三辰七宿皆少牢(同/上)開元勑(宜令所/司特置)¶
(夀星壇常以千秋節日修其祠典又勑夀星/壇宜祭老人星及角亢七宿著之常式通典)開元禮(立/秋)¶
(之後祀靈星於/國城東南同上)¶
　　　釋奠(十一/)¶
白月令仲春命樂正習舞(将欲/釋奠)上丁釋奠於國學天子¶
<pb:KR3k0008_WYG_068-17b>¶
乃率公卿諸侯大夫親往視之(觀其禮也釋置也為置/牲幣之奠於文宣王廟)¶
上戉釋奠於太公廟(秋如春釋奠之/禮但吹舞異也)記曰凡學春官釋¶
奠於先師秋冬亦如之凡始立學必釋奠於先聖先師¶
行事必以幣(先聖周公/若孔子也)式遵前典(敬享/先師)儒禮祀事兩楹¶
之奠皮弁祭菜示敬道也　釋菜　三獻之儀　序齒¶
於虞庠(展儀於/禰廟)太子經徧(晉書魏正始中齊王每講經/徧輒使太官釋奠先聖先師)¶
(於辟雍不躬親及惠帝為太子乃愍懐太子講經竟並/親釋奠於太學太子進爵於先師中庶子於顔回也)¶
孔幸太學觀釋菜(孔頴達拜祭酒帝幸太學觀釋菜命/頴達講經畢上釋奠頌有詔褒美)¶
<pb:KR3k0008_WYG_068-18a>¶
軒縣三面(樂志軒縣三靣皇太子用之若釋奠于文/宣王武成王亦用之共制去宫縣之南面)祝¶
版皇帝署北面揖以為太重(歸崇敬春秋釋奠孔子祝/版皇帝署北靣揖以為太)¶
(重宜准武王受丹書於師尚/父行東面之禮事皆施行)孔子用王者事巍然當座¶
以門人為配(自天子而下薦祭進退誠/敬禮如親弟子者韓文)國學以祭酒司¶
業博士(為三獻辭稱皇/帝謹遣禮志)州學以刺史上佐博士(為三獻/縣學以)¶
(令丞主簿若尉為三獻/如社祭給明衣同上)其中春中秋皆以上丁戊(同上/釋奠)¶
(于文宣王武成王其中/春中秋皆以上丁戊)樂以軒縣(前享一日幸禮郎設/三獻位于東門之内)¶
(道北執事位于道南皆西向北上學官館官位于縣東/當執事西南西向學生位于館官之後皆重行北上觀)¶
<pb:KR3k0008_WYG_068-18b>¶
(者位于南門之内道/之左右皆重行同上)緫章元年太子宏釋奠(贈顔回為/太子少師)¶
(曽參少保咸亨元年詔州縣皆營孔子廟封孔子為/隆道公采邑以奉嵗祀子孫世襲褒聖矦禮樂志)司¶
業李元瓘奏(先聖廟為十哲像以先師顔子配則配像/當坐今乃立侍餘弟子列像廟堂不豫享)¶
(而范&KR1108;等皆從祀請釋奠十哲享於上而圖七十子于/壁曽參以孝受經於夫子請享之如二十二賢乃詔十)¶
(哲為坐像曽參特為之像坐亞/之圖七十子二十一賢於廟壁)奠璧采璘玢(元稹/詩)按月¶
令曰則釋奠于先聖先師國之故也乃立夫子像配以¶
顔氏(栁宗元文/宣王廟碑)公用牲幣(栁宗元先聖廟碑公用牲幣/祭于先聖文宣王之宫夜漏)¶
(未盡三刻公元冕以/入就位于庭煬焉)耆老歎嗟(韓愈孔子廟碑廟成躬/率吏及博士弟子入學)¶
<pb:KR3k0008_WYG_068-19a>¶
(行釋奠禮耆老歎嗟/其子弟皆興於學)許敬宗等奏天下州縣置三獻官¶
(劉禹錫嘗嘆天下學校廢乃奏記宰相曰武德初詔國/學立周公孔子廟四時祭貞觀中詔修孔子廟後許敬)¶
(宗等奏天下州縣置三獻官其他如立社元宗與儒臣/議罷釋奠牲牢薦酒脯時王孫林甫為宰相不涉學使)¶
(御史中丞王敬從以明衣牲牢/著為令遂無有非之者本傳)今&KR0490;四縣歲釋奠費十¶
六萬(舉天下州縣歲凡費四千萬適資三獻官飾衣裳/飴妻子於學無補也請下禮官博士議罷天下州)¶
(縣牲牢衣幣春秋祭如開元特籍其資半畀所𨽻州使/増學校學半歸太學猶不下萬計可以營學室具器用)¶
(豐簋食増掌故/以備使令同上)祝文(惟夫子固天攸縱誕降生知經緯/禮樂闡揚文教餘烈遺風千載是)¶
(仰俾兹末學依仁游藝謹以制幣犧齊粢盛庶品/祗奉舊章式陳明薦以先師顔子配通典八十一)顔子¶
<pb:KR3k0008_WYG_068-19b>¶
祝文(敢昭告于先師顔子爰以仲春率遵故實敬脩釋/奠于先師顔子惟子庶幾具體徳冠四科服道聖)¶
(門實臻壺奥式陳/明獻從祀配神)¶
　　　薄祭(十二/)¶
白求備　去奢　傳曰鄭子張有疾命宗人黜官薄祭¶
君子曰善哉　晏平仲祀其先人豚肩不掩豆君子以¶
為隘也(隘狹陋/不中禮)仲尼曰難為下也(譏平仲/偪下也)蘋蘩薀藻之¶
菜潢汙行潦之水茍有明信可薦於鬼神(傳/云)絜以精誠¶
(茍蘩藻/而勞矣)怠其肅敬(雖犧牲/而吐之)鬼神享德　書傅說戒髙宗¶
<pb:KR3k0008_WYG_068-20a>¶
曰祀無豐于昵(無於親近之/廟而致豐也)昭其儉(傳曰清廟茅屋大/路越席大羮不致)¶
(粢食不鑿/昭其儉也)禮以少為貴者　物已偞卑(偞厭也謂物/太卑薄也禮)禮¶
将偪下　君子不以菲廢禮(菲薄也言雖薄儉/而禮不可廢也)殺牛(易/東)¶
(鄰殺牛不如西鄰之禴祭實受其福/禴薄祭也言奢而慢不如儉而敬也)既豐省之有差(何/貴)¶
(賤而/無别)是為殺禮(無乃/瀆神)孝貴饗親(儉宜/中禮)禮明貴賤(薦陳之/品有差)¶
孝備蒸甞(追養之/心宜勉)奉能貧之戒不可求豐(鄭子張命黜/官薄祭曰貴)¶
(而能貧可/以後亡也)非示儉之時亦宜盡物(外則盡物内則盡志/此祭之心盡物祭物)¶
(備/也)既昧蘋蘩之誠(是用稊/稗之禮)敬以致誠(雖蘋蘩/之可薦)儉不中禮¶
<pb:KR3k0008_WYG_068-20b>¶
(亦秕稗/而為譏)孔儉約以表誠(唐文粹楊仲昌議君人者有國/奉先敬神嚴享豈肥濃以為尚)¶
(将儉約/以表誠)薦精誠(文粹栁識弔夷齊文掇/澗溪之毛薦精誠而已)一樽貳簋(文粹/楊仲)¶
(昌加籩豆議一樽之酒/貳簋之奠為明祀也)潔誠可鑒蘋藻非羞(栁宗元/祭文)觴¶
有㫖酒豆有䋲肩(伊奠之菲而/誠孔繁栁文)敬薦行潦(洩哀兹/辰栁文)潢汙¶
一觴(詎寫/平素)豈獨蘋藻徵諸澗溪(並栁/文)¶
　　　修廢祭(十三/)　(義祭人附/)¶
白晉修虞祀(晉滅虞而修虞祀且歸/職貢於王者虞同宗也)燕祭齊廟(樂毅下/齊七十)¶
(城而修/齊宗廟)蓋以興滅繼絶　實不血食　周書始祀于新¶
<pb:KR3k0008_WYG_068-21a>¶
邑咸秩無文(周始祀於新邑皆次序祀/之在禮無文者亦祀之)雖魯史垂訓不¶
祀非族(而周書咸秩/亦祭無文)子産以伯有為厲立良止以撫之¶
曰鬼有所歸乃不為厲吾為之歸也(良止伯有子立為/大夫使有廟也)¶
月令孟春禱祀山川古之卿士有益於人者(若后稷勾/龍之類也)¶
周禮荒正日索鬼神(求廢祀/而修之)靡神不舉衛遷帝丘成公¶
夢康叔曰相奪予享(帝邱夏后/相之舊都)公命祀相&KR1108;武子曰不¶
可(鬼神非其類不歆其/祀杞鄫何事以止)後漢李夑祭王成(夑父固為梁/兾所誅王成)¶
(存救燮燮/故祭之)晉韋泓祭應詹孔復祀感帝(蕭徳言乾封初/帝已封禪復詔)¶
<pb:KR3k0008_WYG_068-21b>¶
(祀感帝神州郝處俊等奏言顯慶定禮廢/感帝今改祈穀為祀感帝何升降紛紛焉)¶
　　　淫祀(十四/)¶
白子曰非其鬼而祭之者諂也　季氏旅於泰山子謂¶
冉有曰女弗能救與(救止/也)非所祭而祭之(名曰淫祀/淫祀無福)楚¶
昭王有疾卜之曰河為祟大夫請祭(王曰三代命祀祭/不越望望境内山)¶
(川也江漢濉漳楚之望也泗水也不穀雖不德/河非所獲罪也遂不祭孔子曰楚王知天道也)申生見¶
狐突曰我将以晉畀秦秦将祀予狐突曰神不歆非類¶
民不祀非族君祀無乃殄乎　鬼神非族不歆其祀(見/上)¶
<pb:KR3k0008_WYG_068-22a>¶
(注/)辛有適伊川見被髮而祭於野者曰此其戎乎其禮¶
先亡矣　淫昬之鬼(宋公使邾文公執鄫子用於次雎/之社子魚曰小事不用大牲而況)¶
(敢用人乎又用諸淫昬之鬼/注睢社非命祀故曰淫昬也)宋公無道(用鄫君/於睢社)文仲不¶
智(祀爰居/於魯門)伍倫易㑹稽之俗宋均移辰陽之風(並禁/淫祀)傳¶
曰魯用人亳社(以人祭/殷社)臧武仲聞之曰周公其不享魯¶
祭乎(周公享義/魯無義也)不首其義故誣於祭也(首本/也)媚奥(媚/竈)鬼¶
雖求食宜秩無文(神亦依仁/不歆非類)不在祀典　法施於民則¶
祀之(以死勤事/則祀之)茍異蘋蘩之誠(是用秕/稗之禮)漢武禁巫祠道¶
<pb:KR3k0008_WYG_068-22b>¶
中者無間神(魏曹宏與臨汾公主侍者共事/無間神司馬芝按之無間山名)傳曰楚靈¶
王滅蔡用隐太子于岡山申無宇曰五牲不相為用(祭/馬)¶
(祖不用/馬之類)神君(武帝求神君乃舍之於上林中號蹏氏舘/神君者長陵女子以免子死見神於先後)¶
(宛若宛若祠之其室人多往祠帝外祖母平原君亦往/祠之及上即位厚禮致祠内中聞其言不見其人注先)¶
(後妯娌也/宛若字也)孔禁(陳子昻言巫鬼淫祠/熒惑於人者禁之)妬女祠(狄仁傑帝/幸洛陽宫)¶
(并州長史李沖元以道出妬女祠俗/言盛服過者致風雷之變見馳道門)毁千七百房(持節/江南)¶
(廵撫使吳楚俗多淫祀仁傑一禁止凡毁千七/百房止留夏禹吳太伯季札伍員四祠而已)勸帝罷¶
淫祠(蘇源明肅宗復兩京擢考功郎中知制誥是時承/大盜之餘國用覂屈宰相王璵以祈襘進禁中禱)¶
<pb:KR3k0008_WYG_068-23a>¶
(祀窮日夜中官用事給養繁靡羣臣莫敢切諫/昭應令梁鎮上書勸帝罷淫祠其它不暇及也)禱淫祀¶
(羅珦授太常太祝擢廬州刺史民間/病者捨醫藥儔淫祀珦下令止之)禁私家妖神淫祀¶
(太宗帝紀禁私/家妖神淫祀)罷淫祀(于頔改蘇/州罷淫祀)淫昏之鬼不載祀典¶
若煩國禮是荒巫風(中使遍祈名山公盱衡而稱曰今/主上明聖懷于百靈淫昏之鬼不)¶
(載祀典若煩國禮是荒巫風/李太白天長節度韋公碑)甌粤間好事鬼山椒水濵¶
多淫祀(其廟貌有雄而毅黝而碩者則曰将軍有温而/愿哲而少者則曰某郎有媪而尊嚴者則曰姥)¶
(有容而艶者則曰/姑陸龜蒙野廟碑)相仍(杜甫享太廟賦考/武之淫祀相仍)糾之以刑(白/公)¶
(議祭祀近代以來稍違祀典或巫史假於淫昏/伏惟陛下申明國典禳禱非鬼者糾之以刑)祀黄熊¶
<pb:KR3k0008_WYG_068-23b>¶
評(黄熊之厲吾不敢聞晉侯方疾偶夢色象之一物/謂之黄熊安可執加鮌厲而為昏越之祀哉程晏)髙¶
堂亦明王(杜甫南池詩髙堂亦明王魂魄猶正直不應/空坡上縹緲親酒食淫祠自古昔非惟一川)¶
(瀆/)狄梁公檄項羽廟(唐垂拱中狄仁傑為淮南安撫大/使作檄告于楚霸王項羽文君潛)¶
(游澤國嘯聚梁楚不知厯數之有歸莫測天符之所㑹/遂奮關中之翼卒垂垓下之翅當匿魄東山收魂北極)¶
(豈合虚承廟食廣費牲牢君宜速遷勿為人害檄到如/律令遂除項王廟餘小祠並盡壞惟禹廟存焉出朝野)¶
(僉載見/廣記)孰尊惡德逺矣自古(孰恣淫昏俾我斯瞽千歲/之㝠公闢其戸栁宗元斥)¶
(鼻亭/神記)斥一祠而二教興焉(明罰行于鬼神愷悌達于蠻/夷不惟禁淫祀黜非類而已)¶
(顧為記以/刻同上)除淫祀一千一十所(李德裕為浙西觀察使/除淫祀一千一十所舊)¶
<pb:KR3k0008_WYG_068-24a>¶
村落事妖神(元稹賽神詩村落事妖神林木大如村事/來三十載巫覡傳子孫村中四時祭殺盡)¶
(雞與/豚)董卓廟議(文粹髙適茍斯鬼足尚則漢莽可得而/神晉敦可得而廟桓元父子可享於江)¶
(鄉朱泚弟兄可祠於朔上何馨/香之氣而用於暴悖之鬼哉)廢諸祠不在祀典者(周/本)¶
(紀世/宗)疾淫祀(于頔為湖州刺史吳俗事鬼頔疾其淫祀/廢生業神宇皆撤去惟吳太伯伍貟等廟)¶
(存焉/舊史)大地婆父祠(肅宗以王璵為相信妖祠道士李國/禎請建大地婆父祠昭應縣令梁鎮)¶
(上表極言其不可曰大地婆父祠祀無文言甚無經義/無可攷陛下特與大建祖宗之廟上天必貽向背之責)¶
(又何以為祠哉/孔平仲續世説)毁淫祀(韋正貫拜嶺南節度使南方風/俗右鬼正貫毁淫祀教民無妄)¶
(祈㑹海水溢人爭咎撤祠事以為神不厭正貫登城沃/酒以誓曰不當神意長人任其咎無逮下民俄而水去)¶
<pb:KR3k0008_WYG_068-24b>¶
(民乃/信之)¶
　¶
　¶
　¶
　¶
　¶
　¶
　白孔六帖卷六十八¶
