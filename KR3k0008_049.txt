# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.935558
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷四十九
<pb:KR3k0008_WYG_049-1a>¶
欽定四庫全書¶
　白孔六帖卷四十九　　唐　白居易　原本¶
　　　　　　　　　　　宋　孔　𫝊　續撰¶
　　賞賜(一/)　　　　　　　僣賞(二/)¶
　　賞戰功(三/)　　　　　　賞和戎(四/)¶
　　賞諫臣(五/)　　　　　　賞政績(六/)¶
　　賞舉賢(七/)　　　　　　賞死事(八/)¶
　　賞邑九　　　　　　　賞田(十/)¶
<pb:KR3k0008_WYG_049-1b>¶
　　賞宅(十一/)　　　　　　賞藥(十二/)¶
　　賞車服(十三/)　　　　　雜器物(十四/)¶
　　賞馬(十五/)　　　　　　賞寳(十六/)¶
　　弓矢鈇鉞(十七/)　　　　圭瓉(十八/)¶
　　虎賁(十九/)　　　　　　户陛(二十/)¶
　　秬鬯(二十一/)　　　　　彛器(二十二/)¶
　　賜錢(二十三/)　　　　　賜帛(二十四/)¶
　　賜婦人(二十五/)¶
<pb:KR3k0008_WYG_049-2a>¶
　　　賞賜(一/)¶
白懋賞(懋/勉)寵錫　受賜(民到于今/受其賜)天賜　何以勸善¶
夫賞國之典也藏在盟府不可廢也(傳/)善則賞之以勸¶
能者　不僣(聲子曰善為國者賞不僣賞僣則/懼及滛人若不幸而過寧僣無濫)勸賞(古/之)¶
(治人勸賞賞以春夏將賞/為之加膳加膳則飫賜)賞不踰時　何以沮勸(賞罰/無章)¶
君之勸能明而不費(管/子)臣之量力受而勿辭(淮南子曰/忠臣之事)¶
(君也計功而受賞不為茍得量力而/受官不貪爵禄其所能者受而勿辭)無以勸能　賞延¶
于世(世嗣/也)大賚(賚賜/也)禹錫𤣥圭　功多有厚賞(書/)費少¶
<pb:KR3k0008_WYG_049-2b>¶
勸多(文子曰善賞者費少而勸多故聖人賞/一人而天下趨之是以至賞不費也)開必得之¶
門信慶賞也(管/子)授彤弓於晉莊嘉乃丕績(錫𤣥圭於夏/禹告厥成功)¶
夫徳不旌則勸善之道缺矣(勤不賞則報/功之典廢矣)周禮太宰以¶
八柄馭羣臣三曰予以馭其幸(幸謂言行偶合於善則/有以賜予之以勸後也)¶
以九式均節財用八曰匪頒之式(式謂則用之節度也/匪分也頒賜也謂分)¶
(賜羣/臣)賜予好賜(並周/禮)時頒(以時頒/賜之)慶賜遂行(無有不/當月令)凡¶
賜君子與小人不同日(慎尊卑/也禮)報功慶賞(禮/)見爵賞之¶
施焉　不賞而人勸(禮/)大利小利(禮曰事君大言入則/望大利小言入則望)¶
<pb:KR3k0008_WYG_049-3a>¶
(小利言謂立事/者也利禄賞也)禮無不答(禮曰臣下竭力盡能以立功/於國君必報之以爵禄故曰)¶
(禮無不答言上之/不虚取於下也)拜貺(貺賜/也)不酬奉上之勤(何勸將/來之善)臣¶
節貴忠(國章/懋賞)賜表主恩(拜明/臣禮)周禮大府以敝餘之賦以¶
待賜予　反賜(魯昭公疾賜子家子雙琥一環一璧卿/服公薨子家子反賜於府人曰吾不敢)¶
(逆於/君命)三賞不及(史記晉文公賤臣童叔曰君三行賞賞/不及臣公曰導我以仁義防我以徳惠)¶
(以此上賞輔我以行次賞矢石之難汗馬之勞次/賞苕以力事我三賞之後而及子晉人聞之大恱)不吝¶
千金(魏志太祖其有勲勞不吝/千金無功妄施分毫不與)賞不失勞(傳/)賞恭罰否¶
　不賞私勞　競勸于賞　賞之曰發公室示賞也(出/賞)¶
<pb:KR3k0008_WYG_049-3b>¶
(物/也)示信(商君變法恐人未信乃立木於市南門募人徙/置北門者與五十金有一人徙之遂與五十金)¶
(以示其不/欺也史記)有功不賞為善失其望(姦邪不誅為/惡肆其㓙)賞慶(刑/威)¶
(曰/君)孔勞臣不賞不可勸功死士不賞不可勸勇(陳子昻/八科六)¶
(勸賞臣聞勞臣不賞不可勸功死士不賞不可勸勇今/或勤勞死難名爵不及偷勞尸禄寵秩妄加非所以表)¶
(庸勵行/者也)賞不加有功(魏徴曰賞不加有功則/危亡之期或未可保)獻𤓰果者¶
欲授試官(陸贄帝徙幸梁道有獻𤓰果者帝嘉其意欲/授試官贄曰爵位天下公器不可輕也帝曰)¶
(試官虚名且已與宰相議矣卿其無嫌贄曰信賞必罰/霸王之資也輕爵䙝刑衰亂之漸也非功而獲爵則輕)¶
(非罪而肆/刑則䙝)厚賜(今貟外試官與勲散爵號同然而突銛/鋒排禍難者以是酬之可謂重矣今獻)¶
<pb:KR3k0008_WYG_049-4a>¶
(𤓰一器果一盛則受之彼忘軀命者有以相謂矣曰吾/之軀命乃同𤓰果𤓰果草木也若草木然人何勸哉夫)¶
(田父野人必欲得其/歡心厚賜之可也)賚奨優華(李徳裕字文饒數/召見賚奨優華)不呰¶
之澤(蕭至忠陛下降不呰之/澤近戚有無涯之請)錫與踵塗(田𢎞正字安道/帝遣裴度宣慰)¶
(賞其軍錢百五十萬緍𢎞正奉表陳/謝制誥褒荅且賜與令名錫與踵塗)賞以存勸(陸贄賞/以存勸)¶
(罰以示懲勸以懋有庸懲以威不恪故賞罰之/於馭衆譬䡚軏所以行車銜勒所以服馬也)人主之¶
柄(韋澳字子斐御史周墀節度鄭滑表署募府㑹墀入/相私謂曰何以教我澳曰願公無權墀愕然澳曰爵)¶
(賞刑罰人主之柄公無以喜怒行之俾庻官各舉其職/則公歛祍廟堂上天下治矣烏用權墀歎曰吾先居此)¶
(得無/愧乎)上食樂作(𤣥宗貴妃楊氏諸姨上食樂作帝驟賜/左右不可貲由是愈見寵賜諸姨錢嵗)¶
<pb:KR3k0008_WYG_049-4b>¶
(百萬為/脂粉費)帝所得竒珍及貢獻分賜之(使者相衘於/道五家如一)誅亂¶
者一級賞千萬(竇易直字宗𤣥為宣歙浙西觀察使時/江淮旱漕物淹積不能前軍士聞易直)¶
(嚮言欲賞軍部將王國清指漕貨激衆謀亂易直知之/械國清送獄其黨數千羣讙入獄篡取之欲大剽易直)¶
(登樓令曰能誅亂者一級賞千萬衆喜/反縳為亂者二百餘人易直悉斬之)賞罰明則士盡¶
節(鄭俌中宗時厯右補闕黙啜入寇敗沙吒忠義詔百/官陳破賊勝策獨俌上疏以為治内可以及外賞罰)¶
(明則士/盡節)賞無遺功(呉武陵信州人元濟叛武陵遺以書/曰今天子英武任賢同符太宗寛仁)¶
(厚徳有𤣥宗之度罰/無貸罪賞無遺功)前後賜不勝紀(郭子儀前後賜良/田美器名園甲舘)¶
(不勝/紀)賜絹萬疋(尉遲恭傳秦王為皇太子授左衛率時/坐隱巢者百餘家將盡沒入之敬徳曰)¶
<pb:KR3k0008_WYG_049-5a>¶
(為惡者二人今已誅若又窮支黨非取安之道由是/普原論功為第一賜絹萬疋舉齊府金幣什物賜焉)賜¶
金銀皿帛(王琚從帝至樓下誅蕭至忠岑羲竇懷貞斬/常元楷李慈北闕下賈膺福李猷於内客省)¶
(事平進户部尚書於是帝召燕内殿/賜金銀雜皿皆一牀帛二千第一區)賞者禮之基(魏元/忠上)¶
(封事賞者禮之基禮崇則謀夫竭其能賞厚則/義士輕其死賞罰者軍國之綱紀政教之藥石)賞不行¶
(又曰自蘇定方平遼東李勣/破平壤賞既不行勲亦淹廢)賞者士所死(盧藏用字子/潜云古者為)¶
(政賞罰申則兵強禮者士所歸賞/者士所死禮賞不倦則士爭先)賜邉士不時(崔羣字/敦詩㑹)¶
(度支廩賜邉士不時物多敝惡李光顔憂甚至欲引佩/刀自决皇甫鏄奏邉鄙無事乃羣鼔動欲以買直歸怨)¶
(天子於是罷為/湖南觀察使)危難不愛惜官賞(劉巨容黄巢亂江淮/據荆南遷山南東道)¶
<pb:KR3k0008_WYG_049-5b>¶
(節度使以扞巢巢浮江東奔巨容追之率十俘八諸將/欲乗勝追斬巢巨容止曰朝家多負人有危難不愛惜)¶
(官賞事平即忘不如留賊為/富貴地諸將謂然故巢復熾)載以官車(曹確字剛中時/帝薄於徳昵寵)¶
(優人李可及唯確屢言之而神䇿中尉西門季𤣥者亦/剛鯁謂可及曰汝以巧佞惑天子當族滅嘗見其受賜)¶
(謂曰今載以官車/後籍没亦當爾)徧賜(帝始聴樂賜教坊使等玉帶錦/袍往謝洪肇洪肇怒曰徤兒為)¶
(國征行者未有徧賜爾曹何功敢/當此乎悉取所賜還官史洪肇傳)賞務速而後有勸(柳/宗)¶
(元使秋冬為善必俟春夏而後賞則為善者必怠又/曰為善者不越月踰時而得其賞則人勇而有勸焉)功¶
不見圖則勞者何勸忠不見賞則悖者何誅(元稹/制)勸之¶
以爵禄慶賞之美(栁宗元/守道論)横恩(尉遲恭太宗召譲曰國/之大事惟賞與罰横恩)¶
<pb:KR3k0008_WYG_049-6a>¶
(不可數得勉自脩飭/悔可及乎恭頓首謝)禮賜殊縟(方伎葉法善召詣京師/欲寵以官不拜留内齋)¶
(場禮賜/殊縟)賚賜豐饒(岑文本既任職乆賚賜/豐饒皆令弟文昭主之)恩洽澤濡(武/平)¶
(一戚屬外家/恩洽澤濡)恩接備厚(郭承嘏字復卿毎/進對恩接備厚)賚問優縟(牛/元)¶
(翼見延英/賚問優縟)¶
　　　僣賞(二/)¶
白古之善為國者賞不僣僣則懼及淫人　公冕服(公賜/公冶)¶
(冕服將死曰我死必無以冕服歛非徳賞/也言公畏季氏而賞我非以我有徳故)君子不以小¶
言受大禄(不以大言受/小禄禄賞也)利淫　慶賞遂行無有不當(月/令)¶
<pb:KR3k0008_WYG_049-6b>¶
茍所賞之不當(則何勸/於將來)無功受禄(詩伐檀刺貪也在位/貪鄙無功受禄云云)¶
䇿勲必在於有勞(頒賞亦期/於無僣)賜銅山(漢鄧通無他能文/帝愛之賞賜至多)¶
(復賜蜀郡銅山得私鑄/錢鄧氏錢因滿天下)傳曰上賞其姧(介之/推)竊功而進¶
明君不賞(竊菜而祀/明神不享)賞不酬功(刑不應罪不/祥莫大焉)孔喪師寵¶
以崇秩(李絳字深之吐突承璀討王承宗無功還加開/府儀同三司絳奏承璀喪師當抵罪今寵以崇)¶
(秩後有奔軍之將蹈利/于賞陛下何以處之)倍百行賞(辛替否疏曰陛下倍/百行賞倍十増官金)¶
(銀不供於印束帛不充於錫何/所媿於無用之臣無力之士哉)爵賞稍易人且偷(蔣伸/字大)¶
(直宣宗雅信愛伸毎見必咨天下得失伸言比爵賞稍/易人且偷帝愕然曰偷則亂矣伸曰否非遽亂但人有)¶
<pb:KR3k0008_WYG_049-7a>¶
(覬心亂由是/生帝嗟嘆)冒賞(康承訓字敬辭南詔深入太平裨將/隂募勇皃三百夜縋燒蠻屯斬首五)¶
(百南詔恐明日解而去承訓謬言大破賊告于朝羣臣/皆賀加檢校右僕射籍子弟婣昵冒賞而士不及怨言)¶
(讙/流)用兵以來僣賞者多(郭子儀拜尚書令確譲且言自/用兵以來僣賞者多至身兼數)¶
(官冒進亡恥今凶醜略平乃作法審/官之時宜從老臣始本傳六十二)詔賜兩街僧金幣¶
(李蔚傳咸通十四年春詔迎佛骨鳯翔乃詔賜兩街僧/金幣京師耆老及見元和事者悉厚賜之不逞小人至)¶
(斷臂指流/血滿道)以伶人為刺史(莊宗有嬖伶周匝嘗因戰敗/為梁人所得其後滅梁入汴)¶
(周匝謁於馬前莊宗得之喜甚賜以金帛勞其良苦周/匝對曰身䧟仇人而得不死以生者教坊使陳俊内園)¶
(裁接使儲徳源之力也願乞二州以報此兩人莊宗皆/許以為刺史郭崇韜諌曰陛下所以共取天下者皆英)¶
<pb:KR3k0008_WYG_049-7b>¶
(豪忠勇之士今大功始就封賞未及一人而先以伶人/為刺史恐失天下心不可因格其命五代史格音閣)¶
　　　賞戰功(三/)¶
白耏班敗狄(宋以門賞之/使食其征)賞不失勞　桓子滅潞(晉侯/賞桓)¶
(子狄臣千室亦賞士伯以𤓰衍之縣曰/吾獲狄士子之功也微子吾喪伯氏矣)彤弓(天子錫有/功諸侯也)¶
賞死事(死王/事者)功疑惟重(賞從/重也)功懋懋賞(商/書)功多有厚賞¶
　晉侯獻楚俘于王王命為侯伯賜之大輅之服彤弓¶
一彤矢百玈弓矢千秬鬯一卣虎賁三百人(傳/)子展入¶
陳(鄭伯賞入陳之功賜子展先輅三命之服/先八邑賜子産次輅再命之服先六邑)有勲而不¶
<pb:KR3k0008_WYG_049-8a>¶
廢(加重/賞也)有績而不載(書功/於册)奉之以土田(奉賜/也)撫之以彛¶
器(弓旌/斧鉞)旌之以車服(戎輅/之服)明之以文章(旌旗/也)子孫不忘¶
(昭舊/福也)以庸制禄則人興功(言賞也/周禮)凡賞無常輕重視功¶
　報功(禮/)不酬盡敵之功(何勸能/軍之善)捷無虚月(賞不/踰時)臣節¶
在勞(國章/懋賞)矢石之難汗馬之勞次賞(史晉/文公)畢萬匹夫也¶
七戰皆獲有馬百乗死於牖下　于奚請曲懸(衛孫桓/子與齊)¶
(戰敗新築人仲叔于奚救孫桓子桓子是以/免衛人賞之以邑辭請曲懸繁纓以朝許之)皮初補太¶
守(劉𢎞為荆州奏皮初有戰功請補襄陽太守朝/廷以初雖有功襄陽是名郡宜慎選不可授功)以前¶
<pb:KR3k0008_WYG_049-8b>¶
賞折後功(晉馬隆孝興募人討羌梁州平將加將士勲/賞有司奏隆將士皆先加顯爵不應更授楊)¶
(珧駁曰前少加爵命為誘引也今/軍完不得以前授塞後功從之)軍賞不踰月孔軍還¶
賚貺不貲(李光顔旧縉鎮夏州以叨㳫開邉隙故党項/引吐蕃圍涇州郝玭力戰破之光顔聞賊至)¶
(料兵以赴攽人慢言恟恟騰譟不肯行光顔為陳大義/感慨流涕間者亦泣下遽即路寇走出塞穆宗立召還)¶
(賜開化里第加同中書門/下平章事軍還賚貺不貲)以戰多進大將軍(契毖明字/若水以戰)¶
(多進左威衛大將軍襲封/賜錦袍寳帶它物蕃夥)賞予不可計(馮盎羅竇叛斬/首千餘級賞予)¶
(不可訃奴/婢至萬人)斬可突于功(張九齡遷中書令范陽節度使/張守珪以斬可突于功帝欲以)¶
(為侍中九齡曰宰相代天治物有其人然後授不可以/賞功國家之敗由官邪也帝曰假其名若何對曰名器)¶
<pb:KR3k0008_WYG_049-9a>¶
(不可假也有如平東北二/寇陛下何以加之遂止)以本州相授(姜謩薛仁杲平/擢秦州刺史帝)¶
(曰昔人稱衣錦故鄉今/以本州相授所以償功)七寶鞍分賞戰士(肅宗廢后張/氏初建寧王)¶
(倓數短后於帝上皇在蜀以七寶鞍賜后/而李泌請分以賞戰士倓助泌請故后怨)璽書襃美(河/間)¶
(元王孝恭江南平璽書襃美賜甲第一/區女樂二部奴婢七百口寶玩不貲)太宗敗竇建徳¶
於虎牢執之王世充乃降(六月凱旋太宗獻俘于廟賜/衮冕金輅雙璧黄金六千斤)¶
(前後鼓吹九部之樂/班劒四十人本紀)請用三(張萬福許杲過楚州大掠/節度使韋元甫使萬福追)¶
(討未至杲為其將康自勸所逐自勸循淮鈔而東萬福/倍道追殺之免者十三盡還所剽於民元甫將厚賞士)¶
(萬福曰官健坐仰衣食無所事今一小煩之不足/過賞請用三之一帝下詔襃美賜具衣宫錦十雙)殫私¶
<pb:KR3k0008_WYG_049-9b>¶
財賜麾下(馬燧字洵美田恱反初將戰燧約衆勝則以/家貲賞至是殫私財賜麾下徳宗嘉之詔出)¶
(度支錢五千/萬償其財)脫衣解馬(羅士信有所獲悉散戯下/有功者脫衣解馬賜之)賞厚¶
之過(杜牧曰戰小勝則張皇其功奔奏獻狀以邀賞或/一日再賜一月累封凱還未歌書品已崇爵命極)¶
(矣田宫廣矣金繒溢矣子孫官矣/肯外死勤於我哉此賞厚之過)賜甲第帷帳什器(令/狐)¶
(彰字伯陽移壁杏園渡思明疑之遣薛岌以兵劫彰彰/諭衆以大誼皆感附死力遂破岌兵潰圍出以麾下數)¶
(百入朝賜甲第帷帳什/器拜滑亳魏博節度使)李靖平江南(賜物千段奴/婢百馬百疋)勲户¶
免行(楊國忠常領劒南召募使遣戍瀘南餉路險乏舉/無還者舊勲户免行所以寵戰功國忠令當行者)¶
(先取勲家故/士無鬭志)縮衣節口(文粹杜牧燕將録今天/子縮衣節口以賞戰士)議勤勞¶
<pb:KR3k0008_WYG_049-10a>¶
(文粹楊炎出師紀聖/功頌以大賞議勤勞)賜雜綵百段(王君廓從戰東都有/功詔勞之曰爾以十)¶
(三人破賊萬自古以少制/衆無有也賜雜綵百段)優賞將吏(扶珪綴組帛推其/家粟塞其庾韓文)¶
(聖徳/詩)唐中宗孝和皇帝賞張仁愿制(朕聞將帥興功本/期於邦國帝王懸)¶
(賞用荅於疇庸右屯衛大將軍張仁愿薊門作牧既無/東顧之憂榆塞緫兵方釋北乗之慮而乃躬先士卒負)¶
(土築城横却月於天街劃長雲於地脉宜列山河之賞/式崇帶礪之榮進封韓國公賜物三百段及衣裳一副)¶
(初學/記)賞懸香餌(桞文賞懸香/餌令布疾雷)¶
　　　賞和戎(四/)¶
白晉侯以樂賜魏絳曰子教寡人和諸戎狄(以正諸華/夏八年之)¶
<pb:KR3k0008_WYG_049-10b>¶
(中九合諸侯如樂之和無所不諧請與子樂之辭曰夫/和戎狄國之福也臣何力之有公曰賞國之典也子其)¶
(受之魏絳始/有金石之樂)平國君(漢高使侯公說項羽乃約與漢中/分歸太公吕后乃封侯公為平國)¶
(君言能平/於邦國也)和戎五利晉侯恱之孔賜貂裘西胡珍器(裴/矩)¶
(字𢎞文隋大業三年帝有事常山西方來助祭者十餘/國矩使人說高昌伊吾等㗖以厚利使入朝又助城伊)¶
(吾脅處羅入朝帝益/喜賜貂裘西胡珍器)何惜金石(鄭元璹突厥攻太原詔/元璹持節往勞既至元)¶
(璹曰今掠財資皆入所部豈若仆旗接好則金玉重幣/一歸可汗頡利當其言引還太宗賜書曰知公口伐可)¶
(汗如約朕何惜/金石賜公哉)¶
　　　賞諌臣(五/)¶
<pb:KR3k0008_WYG_049-11a>¶
白齊威王下令曰(有能面折寡人者受上賞獻書諫者/受中賞謗議於市朝而聞者受下賞)¶
臣下不匡其刑墨具訓于蒙士(注臣不正君/服墨刑伊訓)能弼其違¶
宜遵賞典　三等賞(晉張寔字安遜下令國中曰有面/刺孤者酬以束帛翰墨陳狐過者)¶
(答以筐篚謗言於/市者致以羊米)駮議(晉王沉處道遷豫州下教曰能/陳長吏可否說百姓所患者有)¶
(賞言刺史得失倍賞主簿褚碧曰上好下應今示以賞/恐拘介之士憚賞不言貪昧之人慕利而妄舉沉從之)¶
孔遣使者賜酴醿酒(李絳傳方江淮嵗儉民荐饑有御/史還奏不為災絳曰方隅皆陛下)¶
(大臣奏孰不實而御史茍恱陛下爾李吉甫嘗盛賛天/子威徳帝欣然絳獨曰陛下自視今日何如漢文帝今)¶
(西戎内訌近以涇隴為鄙去京師逺不千里烽燧相接/也加以水旱無年倉廩空虚誠陛下焦心銷志求濟時)¶
<pb:KR3k0008_WYG_049-11b>¶
(之略詎便高枕而卧哉帝入謂左右曰/絳言骨鯁真宰相也遣使者賜酴醿酒)賜黄金十斤酬¶
直言(商侑為刑部尚書初鹽鐡度支使屬官悉得以罪/人繋在所獄或私置牢院而州縣不聞知嵗千百)¶
(數不時决侑奏許糾列所繫申本道觀察使/并具獄上聞許之賜黄金十斤以酬直言)魏謩(為拾/遺屢)¶
(有獻納詔曰謩雖居位日淺朕何愛/一官増直臣之氣其以謩為右補闕)明珠兼乗未若一¶
言(薛収授天策府記室上書諌秦王止畋獵王答曰覽/所陳知成我者卿也明珠兼乗未若一言賜黄金四)¶
(十/挺)賜黄金一函(蕭瑀字文遷遷内史令孜孜抑過繩違/無所憚上便宜每見納用手詔曰得公)¶
(言社稷所賴朕既寳/之故賜黄金一函)賜帛三百疋(孫伏伽武徳初上言/三事帝大恱曰伏伽)¶
(至誠慷慨據義懇切指朕失無所諱其/以伏伽為治書侍御史賜帛三百疋)賜鍾乳一劑(高/馮)¶
<pb:KR3k0008_WYG_049-12a>¶
(授太子右庻子數上書言得失辭誠切至帝賜/鍾乳一劑曰而進藥石之言朕以藥石報之)賜胡瓶¶
一(李大亮常有臺使見名鷹諷大亮獻之大亮宻表曰/陛下絶畋獵乆矣而使者求鷹信陛下意邪太宗報)¶
(書曰有臣如此朕何憂古人以一言之重訂/千金今賜胡瓶一雖亡千鎰乃朕所自御)示無言不¶
酬之義(崔日用㑹帝誕日日用采詩大小雅二十篇及/司馬相如封禪書獻之借以諷諭且勸告成事)¶
(有詔賜衣一副物五十/段以示無言不酬之義)賜物四十段(倪若水為汴州刺/史𤣥宗嘗遣中官)¶
(往淮南捕鵁鶄上疏諫手詔答曰言念忠讜/深用慰喜賜物四十段用答至言出唐語林)進五品階¶
(姚南仲獨孤皇后崩代宗詔近城為陵上疏曰臣聞人/臣宅於家帝王宅於國長安乃祖宗所宅其可興鑿建)¶
(陵其側乎帝嘉納進/五品階以酬讜言)乃圖厥容於凌煙閣(出李/晟傳)帝幸九¶
<pb:KR3k0008_WYG_049-12b>¶
成宫(姚思廉以離宫遊幸是漢武秦皇之事非堯舜禹/湯所為帝諭曰朕苦氣疾熱即煩劇豈為遊賞乎)¶
(賜帛五/十疋)治洛陽殿(張𤣥素上書秦籍周之餘將遺之萬/世及子而亡天下不可以力勝當務)¶
(儉約薄賦歛以身先之乃能大安向平東都陛下曽觀/廣殿皆撤毁之天下翕然一口歌頌豈有初惡侈靡而)¶
(後好彫麗哉今民力未及隋日而役殘創之人襲亡國/弊臣恐陛下之過甚於煬帝詔罷役帝顧房𤣥齡曰洛)¶
(陽朝貢天下中朕營之意欲便四方百姓今𤣥素言如/此使後必往雖露坐庸何苦賜綵二百疋魏徴名梗挺)¶
(聞𤣥素言歎曰張公論事有回天/之力可謂仁人之言哉唐史本傳)¶
　　　賞政績(六/)¶
白汝南之帛(漢書鳯凰集于新蔡詔/賜汝南太守帛百疋)遼東之錢(東觀漢/記祭肜)¶
<pb:KR3k0008_WYG_049-13a>¶
(為遼東太守時帝/嘉其功賜錢百萬)三公之服使去襜帷(郭賀字喬卿為/荆州刺史有殊)¶
(政顯宗巡狩特見嗟嘆賜以三公之服黼/黻冕旒行部去襜帷以彰有徳民見榮之)嘉乃丕績孔¶
賜瑞錦雜綵著善政(王方慶遷廣州都督議者謂治廣/未有如方慶者號第一下詔賜瑞)¶
(錦雜綵以/著善政)帝題賛於聴事(盧奐早脩整為吏有清白稱/為陜州刺史開元二十四年)¶
(帝西還次陜嘉其美政題賛/於聴事尋召為兵部侍郎)賜璽書袍帶(畢構字隆擇/按察劒南睿)¶
(字嘉構脩潔獨行有古人風其治/術又為諸使最乃賜璽書袍帶)以政最(馬植字存之/為安南都䕶)¶
(州部廢池珠復生以政/最檢校左散騎常侍)加金紫(劉餗字鼎卿進歙州刺/史政幹強濟野煴將為)¶
(虎噬幼女呼號摶虎俱免觀察/使韓&KR0008;表治有異行加金紫)節度使表其政(李從晦/出為常)¶
<pb:KR3k0008_WYG_049-13b>¶
(州刺史鎮海軍節度使/李琢表其政賜金紫)¶
　　　賞舉賢(七/)　(事類舉選門/)¶
白胥臣之舉郤缺(晉襄公賞胥臣先茅之/縣曰舉郤缺之功也)有功加錫(大/戴)¶
(禮古者諸侯貢士一適謂之好徳再適/謂之賢者三適謂之有功乃加九錫也)漢高之賞鄂君¶
(羣臣爭功鄂君曰蕭何功第一曹參次之帝曰/蕭何雖有功待鄂秋而後明封鄂秋為平安侯)賞無知¶
(漢封陳平為户牖侯辭曰非/魏無知臣安得進乃賞無知)孔賜帛三百疋(馬周字賔/王至長安)¶
(舍中郎將常何家貞觀五年詔百官言得失何武人不/涉學周為條二十餘事皆當世所切太宗怪問何何曰)¶
(此非臣所能家客馬周教臣言之客忠孝人也帝即召/之及謁見與語帝大恱詔直門下省明年拜監察御史)¶
<pb:KR3k0008_WYG_049-14a>¶
(奉使稱職帝以何/得人賜帛三百疋)酬於得賢(文粹薛登請選舉擇賢才/疏子成之居魏相酬於得)¶
(賢/)¶
　　　賞死事(八/)¶
白死知不曠(曠棄/也)賞死事(死王/事)賞延于世(世嗣/也)凡諸侯¶
死王事加二等於是有以衮斂(衮上/公服)孤子(死王事者/之子周禮)養¶
死政之老(謂死王事者/之父母周禮)春饗孤子(禮/)君子聴磬聲則思¶
死封疆之臣(禮/)子云利禄先死者而後生者則民不偕¶
先亡者則民可以託(言不偷於死者/則生者信之)偕死(棄死/者也)蹈白刃¶
<pb:KR3k0008_WYG_049-14b>¶
而死　衽金革死而不厭(禮/)不酬繼死之功(何勸將/來之善)死¶
寇　死明臣節(賞表/王恩)齊侯令曰得弊無存尸者以五家¶
免乃得其尸公三襚之(先以士服次大/夫服次卿服)與之犀軒直蓋¶
親推之三(犀軒卿車直/蓋高蓋也)陳成子屬孤子三日朝(㑹死事/者之子)¶
(三日朝/以禮之)設乗車兩馬繫五色召顔涿聚之子晉賜之曰¶
車服而朝無廢前勞(隰之役汝/父死焉)能執干戈以衛社稷(童/汪)¶
(錡/)羽林孤兒(死王事者之子養於/羽林教以五兵也)立後(魏祖令將士絶/無後者為求親)¶
(戚為後授上田給耕/牛置師教為立廟也)智者不背時而棄利(勇士不怯/死而减名)孔¶
<pb:KR3k0008_WYG_049-15a>¶
三世有罪常降一等(周曽傳又有吕賁康秀琳梁興朝/賈樂卿侯仙欽皆死希烈之難贈)¶
(賁秀琳尚書左右僕射興朝等皆秩尚書遣蕭昕致祭/境上命李勉哥舒曜訪其家子孫詔雖三世有罪常降)¶
(一/等)襃死難之士養死事之孤(李翰所善張巡死節肅宗/未及知翰傳巡功狀表上)¶
(之曰臣聞聖主襃死難之士養死事之孤或親推輀車/或追建邑封厚死以慰生撫存以荅亡君不遺其臣臣)¶
(亦不背/其君也)¶
　　　賞邑(九/)¶
白賞胥臣以先茅之縣(晉侯賞其舉/郤缺之子)賞士伯以𤓰衍之¶
縣(賞桓子狄臣千室亦賞士伯以𤓰衍之縣/注獲狄上救伯氏之功伯氏謂林父也)韓侯奄受¶
<pb:KR3k0008_WYG_049-15b>¶
北國(賜以北方/之國詩)鄭伯賞入陳之功賜子展先輅三命之¶
服先八邑(賜子産次輅再/命之服先六邑)齊侯與晏子鄁殿其鄙六十¶
(邑/也)不受曰慶氏之邑足欲故亡吾邑不足欲也不受鄁¶
殿非惡富也恐失富也　班邑(班賞/也)記曰柳莊死公曰¶
非寡人之臣社稷之臣也與邑裘氏與縣潘氏書而納¶
諸棺　于奚辭邑(新築人仲叔于奚救孫桓子桓子是/以免衛人賞之以邑辭請曲懸繁纓)¶
(云/云)孔賜實封二百户(劉幽求拜侍中璽詔曰昔西漢行/封更擇多户東京定賞復増大邑)¶
(宜加賜實/封二百户)不宜裂地以封(張九齡字子夀同平章事帝/將以凉州都督牛仙客為尚)¶
<pb:KR3k0008_WYG_049-16a>¶
(書又欲賜實封九齡曰漢法非有功不封邉將積榖帛/繕器械適所職耳陛下必賞之金帛可也獨不宜裂地)¶
(以/封)賜邑户三百(唐休璟授同中書門下三品酒泉郡公/謂曰初欲召公計事以有北狄憂前日)¶
(直言今未忘也加特進尚/書右僕射賜邑户三百)堂封自源乾曜始(源乾曜帝/嘗自較其)¶
(考與張說階賜時議者言國執政所以同休戚不崇異/無以責功帝乃詔中書門下共食實封户二百堂封自)¶
(此/始)實封通前二千户(郭子儀徳宗嗣位召還朝攝冡宰/加尚父進位中書令増實封通前)¶
(二千/户)差功大小(武徳九年太宗又定功臣封户乃自/寂而下差功大小而第之裴寂傳)雖¶
胙以土宇而賦入未廣(宜加賜實封二/百户劉幽求)横恩特賜(韋嗣/立上)¶
(言比諸封家所入已寡國初功臣共定天下食/封不三十家今横恩特賜家至百四十以上)¶
<pb:KR3k0008_WYG_049-16b>¶
　　　賞田(十/)¶
白賜田各萬畝(史記趙列侯好音鄭歌/者二人賜之田云云)秦始皇以甘羅¶
說秦攻燕復以甘茂田宅賜之　賜公田二頃宅一區¶
(漢蘇武自匃/奴來云云)晉侯朝王王賜之温原攅茅之田(晉於是/始啓南)¶
(陽/)夫有勲者奉之以土田(奉賜/也)周禮司勲掌賞地之法¶
以等其功(等差/也)凡頒賞地三之一食(凡賞田王食其/一而臣食其二)唯¶
加田無國征(征稅也謂既賞之又重賜/之若此田則無王稅也)與利田宅(漢書/徙人)¶
(入関與利田/宅利好也)孔孔緯(僖宗賜天/興良田)賜藍田田四十頃(符璘/入朝)¶
<pb:KR3k0008_WYG_049-17a>¶
(賜藍田田/四十頃)願以有餘賜不足者(于志寧字仲謐遷太傅/嘗與右僕射張行成中)¶
(書令高季輔俱賜田志寧奏臣家自周魏來世居関中/貲業不墜今行成季輔始营産土願以臣有餘賜不足)¶
(者帝嘉之分其/田以與二人)賜田二十頃(元結祖仁基從太宗征遼/以功賜宜君田二十頃)¶
賜田百畆(劉世讓討吕崇茂為賊所/囚逃還高祖賜田百畆)賜(田/)宅米粟(李祐/以功)¶
(還神武將軍/賜田宅米粟)賜良田千畆(劉幽求誅韋庶人/以功賜良田千畆)賜田園(哥/舒)¶
(翰築神策苑秀/二軍賜田園)手詔賜田(隱太子傳秦王以美田給淮/安王神通而張婕妤為父丐)¶
(之帝手詔賜田詔至神通已前得不肯與婕妤妄曰詔/賜妾父田而王奪與人帝怒召秦王讓曰我詔令不如)¶
(爾教/邪)¶
<pb:KR3k0008_WYG_049-17b>¶
　　　賞宅(十/)¶
白賜蘇武宅一區(見上/注)以甘茂宅賜甘羅(見上/注)與利田¶
宅(見上/注)孔賜天興良田善和里第(孔緯字化及遷尚書/左僕射賜號持危啓)¶
(運保乂功臣鐡劵恕十死賜/天興良田善和里第各一區)李光顔(賜開化/里第)劉仁軌賜¶
第一區(劉仁軌進六階真拜帶/方州刺史賜第一區)獨賜(狄仁傑后幸三陽/宫王公皆從獨賜)¶
(仁傑第/一區)入第教坊鼓吹迎導(李晟字良器賜第永崇里/晟入第京兆供帳教坊鼔)¶
(吹迎導詔/將相送之)賜大寧甲第(渾堿繇樓煩郡王徙/咸寧賜大寧里甲第)符璘賜靖¶
恭第(符璘賜靖恭/里第一區)李祐(以功遷神武/將軍賜宅)賜甲第一區(河間/王孝)¶
<pb:KR3k0008_WYG_049-18a>¶
(恭討輔公祐生禽之/江南平賜甲第一區)賜第一區(劉幽求誅韋庶人/以功賜第一區)讓賜¶
宅(于志寧遷太子太傳嘗與右僕射張行成中書令高/季輔俱蒙賜第志寧奏曰臣居闗右代襲箕裘周魏)¶
(以來基址不墜行成等新營庄宅尚少田園於臣有/餘乞申私讓帝嘉其意乃分賜行成及季輔舊史)賜¶
以楊光逺舊第(五代李守貞以功拜同平章事賜以楊/光逺舊第守貞取官旁民舍大治之為)¶
(京師之甲出帝臨幸/燕錫恩禮出於諸將)¶
　　　賞樂(十二/)¶
白禮曰(天子之為樂也以賞諸侯有徳者也徳盛而教/尊五榖時熟然後賞之以樂故其治民勞者其)¶
(舞行綴逺注民勞者/徳薄故賜舞亦少)又云治民逸者其舞行綴短(民逸/則徳)¶
<pb:KR3k0008_WYG_049-18b>¶
(盛徳盛則賜舞多則/舞行相去者近也)冊魏公九錫文曰(以君敦尚謙讓/俾人興行少長)¶
(有禮上下咸和是用錫/君軒懸之樂六佾之舞)傳晉侯以歌鍾女樂賜魏絳(事/見)¶
(賞和/戎門)禮大夫有功賜樂(故傳云魏絳始有/金石之樂禮也)又天子賜諸¶
侯樂則以柷將之賜伯子男樂則以鼗將之(將謂執以致/命也祝鼗皆)¶
(所以節/樂也)夔始制樂以賞諸侯(舜命夔作樂/以賞諸侯)比之魏絳(魏/志)¶
(大祖賜夏侯惇/樂比之魏絳)曲懸(仲叔于奚有功衛人賞之邑/辭賞請曲懸諸侯之樂也)孔竇¶
抗(東都平賜/女樂一部)李晟(蕩夷凶憝賜/女樂一列)渾瑊(繇樓煩郡王徙咸/寧賜女樂五人)¶
戴休顔(京師平從乗輿/至京師賜女樂)歌兒舞女(歌兒舞女念功賞勞/出於曲陽杜牧原十)¶
<pb:KR3k0008_WYG_049-19a>¶
(六/衛)河間王(孝恭討輔公祐生禽之/江南平賜女樂二部)築神䇿苑秀二軍賜¶
音樂(哥舒/翰)賜女樂二人固辭(張茂昭復之鎮賜女樂二/人固辭車至第門茂昭引)¶
(詔使辭曰天子女樂非臣下所宜見昔汾陽咸寧西平/北平皆有大功故當是賜今臣下述職以朝奈何濫賞)¶
(後日有功之臣陛下何以加之/後賜安仁里第亦遜不受唐史)¶
　　　賞車服(十三/)¶
白車服以庸(庸功也報/其勞也)冊魏公文曰(以君經緯禮律為/人軌儀使安職業)¶
(無或遷志是用錫君大輅戎輅各一𤣥牝二駟君勸分/務本嗇人昏作粟帛滯積天業惟興是用錫君衮冕之)¶
(服赤舄/副焉)傳鄭伯賞入陳之功賜子展先輅三命之服子¶
<pb:KR3k0008_WYG_049-19b>¶
産次輅再命之服(先輅次輅皆錫車之揔/名也蓋請於王而錫之)晉侯獻楚俘¶
于王王賜之大輅之服戎輅之服(大輅金輅也戎輅戎/車也二輅各有服)¶
公賜公冶冕服辭固彊之而後受及將死曰我死必無¶
以冕服斂非徳賞也(言公畏季/氏而賞我)夫有勲者旌之以車服¶
(傳/)君賜車馬乗以拜賜衣服服以拜(禮/)魯昭公疾賜子¶
家子環璧卿服公薨反賜於府人曰吾不敢逆君命也¶
　古人之服(魏太祖平柳城班所獲器特以素屏風慿/几賜毛玠曰以君有古人之風故賜以古)¶
(人之/服)再命受服(大宗伯以/九儀之命)為人子者三賜不及車馬(三/命)¶
<pb:KR3k0008_WYG_049-20a>¶
(受車馬車馬所/以尊者備矣)君子得輿(易/)賞其善謀(齊侯皆歛諸大/夫之軒惟邪意)¶
(滋乗/軒)誇榮所賜(桓榮春卿為太子少傅賜以輜車乗馬/榮大㑹諸生陳其車馬印綬曰今日所)¶
(蒙稽古之力/可不勉乎)孔郭山惲(賜服/一稱)旌忠(狄仁傑轉幽州都督/賜紫袍龜帶后自制)¶
(金字十二於/袍以旌其忠)賜御袍犀帶(鄭畋屯渭橋再進司空兼門/下侍郎京城四面行營都統)¶
(賜御袍犀帶/拜而不賀)賜金紫服(羅珦擢廬州刺史淮南節度/使杜祐上治狀賜金紫服)牙¶
緋(沈佺期為弄辭/上恱賜牙緋)越等(牛叢以司勲為睦州刺史賜金/紫謝曰臣今衣刺史所假緋即)¶
(賜紫為越等/乃賜銀緋)有司奉紫服(魚朝恩養息令徽者尚幼為/内給使服緑與同列爭忿歸)¶
(白朝恩明日見帝曰臣之子位下願得金紫在班列上/帝未荅有司已奉紫服于前令徽稱謝帝笑曰小兒章)¶
<pb:KR3k0008_WYG_049-20b>¶
(服大稱/滋不恱)章服(中書令張嘉正奏致仕者佩魚終身自是/百官賞緋紫必兼魚袋謂之章服車服志)¶
金章紫服(光飾陋軀/元稹詩表)錦袍寳帶(契苾明征吐蕃以戰多/進左威衛大將軍襲封)¶
(賜錦袍/寳帶)高宗給五品以上隨身銀魚袋以防召命之詐¶
(出内必合之三品以/上金飾袋唐車服志)唐垂拱中都督刺史始賜魚(天授/二年)¶
(改佩魚皆為龜其後三品以上龜袋飾以金四品以銀/五品以銅中宗初罷龜袋復給以魚郡王嗣王亦佩金)¶
(魚/袋)唐初賞朱紫者服於軍中(其後軍將亦賞以假緋紫/有從戎缺骻之服同上)¶
貂裘(韋挺帝親解貂裘/及中廏馬賜之)¶
　　　賞雜器物(十四/)　(雜賜附/)¶
<pb:KR3k0008_WYG_049-21a>¶
白素屏風(見上/注)賜榖(袁渙耀卿為郎中令卒太祖為之/流泣賜榖二千斛一窖云以太倉)¶
(榖千斛賜郎中令一窖云以垣下榖千斛與耀卿家外/不解意教曰以太倉榖者官法也以垣下榖者親舊也)¶
寵襃毛義賜榖千斛(後漢章帝/下詔云云)五熟釡(鍾繇武帝遷相/國文帝在東宫)¶
(賜繇五熟釡為之銘曰於赫有魏/作漢藩輔厥相惟鍾是幹心膂)賜劒(史衛綰上賜之/劒綰曰先帝賜)¶
(臣劒凡六不敢奉詔上曰猶至今乎/綰曰具在上使取劒常盛未嘗服也)賜劒著名(韓稜伯/師與郅)¶
(夀陳寵皆以才能稱肅宗嘗賜諸尚書劒惟此三人特/以寳劒手著其名曰韓稜楚龍泉郅夀蜀漢文陳寵濟)¶
(南推/誠也)賜水不飲(卞蘭苦痟渴時帝信巫女用水方使人/持水賜蘭蘭不肯飲曰治病自以方藥)¶
(何信於此帝為變容/蘭渴甚以至於死)賜肉(伏日詔賜從官肉太官丞日/晏不來東方朔拔劒割肉去)¶
<pb:KR3k0008_WYG_049-21b>¶
(丞奏之詔/令自責)嫁所賜生口(魏華歆子魚公卿嘗並賜没入/生口歆得而嫁之帝歎息孫盛)¶
(曰孥戮之家國刑所/肅歆獨為君子云云)孔靈夀杖(李靖乞骸骨/賜靈夀杖)黄金瓶(秦/叔)¶
(寳功多帝賜/以黄金瓶)解佩刀以賜(魏徴帝曰貞觀以前從我定/天下間関草昧𤣥齡功也貞)¶
(觀之後納忠諌正朕違為國家長利徴而已/雖古名臣亦何以加親解佩刀以賜二人)賜高昌寳¶
佩刀(阿史那社爾太宗/賜高昌寳佩刀)胡瓶(太宗賜李大亮胡瓶/一云乃朕所自御)賜荀¶
恱漢紀(李大亮帝賜荀恱漢紀曰恱論議/深博極為政之體公宜繹味之)賜貂裘西胡¶
珍器(裴矩助城伊吾脅處羅入朝/帝益喜賜貂裘西胡珍器)黄柑紫帉包賜(黄嵩/荆州)¶
(進黄柑帝以/紫帉包賜)御奩果(裴諗加承㫖適㑹帝幸其院諗即/稱謝帝曰可歸與妻子相慶取御)¶
<pb:KR3k0008_WYG_049-22a>¶
(奩果以賜諗舉衣跽受命/帝即顧宫人取巾褁賜之)賜所佩金削刀(徐齊𥅆字將/道八嵗能文)¶
(太宗召試賜/所佩金削刀)賜玉帶寳器紈錦(張允伸上米鹽賜/玉帶寳器紈錦)白玉¶
帶(李載義賊平詔同平章/事賜白玉帶示殊禮)賜袍笏裝器(為楊至誠所逐/奔易州帝令使)¶
(者抵太原慰迎賜/袍笏裝器同上)賜寳器(泉男生字元徳禽高麗詔遣/子齎手制金皿即遼水賜勞)¶
(還進右衛大將軍/汴國公賜寳器)賜金銀雜皿皆一牀(王琚誅太平公/主帝召讌内殿)¶
(賜金銀雜/皿皆一牀)以齊府金幣什器賜焉(秦王誅齊王元吉尉/遲敬徳論功第一以)¶
(齊府金幣/什器賜焉)賜錦袍金甲(張長遜突厥怒引兵南至河長/遜世靖出塞勞之且若専致賻)¶
(賜者寇引還授揔管又討薛舉/不待命輒引兵㑹賜錦袍金甲)¶
<pb:KR3k0008_WYG_049-22b>¶
　　　賞馬(十五/)¶
白虢公晉侯朝王王皆賜馬三匹(非禮也名位不/同禮亦異數)錫晉¶
文侯馬(書曰平王錫晉文侯馬/四匹注作文侯之命)晉康侯用錫馬蕃庻(易/)¶
為人子者三賜不及車馬(禮/)康侯之錫(見/上)大驪(後漢世/祖以所)¶
(乘大驪/賜李忠)孔良馬(李光顔為深兾行營節/度使臨送賜珍器良馬)帝賜所乗馬(王/君)¶
(廓鎮幽州擊突厥俘斬二千獲馬五十/匹入朝帝賜所乗馬令自廷中乗以出)賜馬二匹(魏徴/陳事)¶
(帝賜黄金十/斤馬二匹)賜御馬(薛仁貴賜/以御馬)名馬(曲環加太子/賔客賜名馬)賜馬¶
八十(泉男生禽高麗/還賜馬八十)馬百匹(李靖輔公祐據丹陽詔李/恭為帥召靖入朝受方略)¶
<pb:KR3k0008_WYG_049-23a>¶
(禽之江南平/賜馬百匹)給芻馬二百匹(郭子儀徳宗嗣位/給芻馬二百匹)賜名馬¶
一(張行成嘗侍燕賜名/馬一錢十萬衣一稱)¶
　　　賞寳　(六/)¶
白虢公晉侯朝王王皆賜玉五㲄(見上賞/馬門注)虞卿說趙王¶
一見賜白璧一雙黄金百鎰(史/記)周書分寳玉於伯叔之¶
國時庸展親(伯叔同姓之/國也庸用也)魯昭公疾賜子家(見賞車/服門)金¶
穴(郭况為大鴻臚賞賜金錢錦帛/豐盛莫比京師號况家為金穴)珠璣委地(後漢鍾離/意子阿為)¶
(尚書時交趾太守坐贓詔以其資物班賜羣臣意得珠/璣悉委地不拜曰孔子忍渴於盜泉云云此贓汚物故)¶
<pb:KR3k0008_WYG_049-23b>¶
(不敢拜/帝歎之)却進所賜(漢王讓陳平曰先生事魏不忠事楚/而去今又從吾游信者固多心乎平)¶
(曰魏王不用臣說故去云云臣計畫可採願用之若不/可大王所賜金見在請封輸官得請骸骨漢王深謝之)¶
孔賜珍器(李光顔為深兾行營節度使帝御/通化門臨送賜珍器良馬玉帶)賜寳器(泉/男)¶
(生禽高麗/還賜寳器)等列莫與比(論弓仁賜寳玉甲第/良田等列莫與比)賞賚珍寳¶
不勝計(蘇定方所滅三國皆生執/其主賞賚珍寳不勝計)賜寳玩不貲(河間王/孝恭討)¶
(輔公祐禽之江南/平賜寳玩不貲)賜于闐玉帶(李靖破蕭銑賜于闐玉/帶十三胯七方六刓胯)¶
(各附鐶以/金固之)賜通天御帶(裴度往淮/西臨遣賜)賜金五十斤(江夏王/道宗賜)¶
(金五十斤/見賞帛門)賜珍物(姜皎𤣥宗在藩邸識其有非/常度委心焉及即位賜珍物)賜金銀¶
<pb:KR3k0008_WYG_049-24a>¶
一篋(尉遲敬徳單雄信騎直趍王敬徳大呼/横刺雄信墜乃翼王出賜金銀一篋)珍賜不可¶
數(張垍尚寧親公主𤣥宗眷垍厚/即禁中置内宅珍賜不可數)¶
　　　賜弓矢鈇鉞(十七/)¶
白賜弓矢然後征賜鈇鉞然後殺(禮/)冊魏公文曰(君龍/驤虎)¶
(視旁眺八維掩計逆節折衝四海是用/錫君彤弓一彤矢百玈弓十玈矢千)又曰(以君糾虔/天刑彰厥)¶
(有罪犯関干紀莫不誅殛是用/錫君鈇鉞各一注鈇鉞皆斧也)平王錫晉文侯彤弓一¶
彤矢百玈弓十玈矢千(得専征伐也彤弓以講/武習射傳示子孫也)晉文公¶
獻楚俘于王(王賜之彤弓一彤/矢百玈弓矢千)彤弓錫有功諸侯也(詩/)¶
<pb:KR3k0008_WYG_049-24b>¶
飾怒(禮軍旅鈇鉞者先/王之所以飾怒也)賜劔(漢衛綰淳謹景帝賜之劒/辭曰先帝賜臣劒凡六不)¶
(敢奉/詔)孔錫之鈇鉞(征彼不憓皮/日休納夏歌)賜以弓矢冠劒(楚馬希/範襲殷)　奉¶
(官爵封楚王清泰二/年賜以弓矢冠劒)彤弓盧矢(權徳輿劉濟銘天子賜/以寳劒金甲彤弓盧矢)¶
賜汝節斧(曰度汝其往衣服飲食予士無寒無飢以/既厥事遂生蔡人賜汝節斧平淮西碑)帝¶
臨軒授鉞(渾瑊拜奉天行營副元帥帝臨軒授鉞用漢/拜韓信故事制曰冦賊干紀授爾節鉞以戡)¶
(多難往欽哉瑊頓首曰敢不畢力以/對揚天子休命乃率諸軍趍京師)鏚鉞琱戈(權徳輿/韋臯先)¶
(廟碑進中書令加司徒太尉鏚鉞秬/鬯旂鑾琱戈有嚴有翼乃蔚乃赫)¶
　　　賞圭瓉(十八/)¶
<pb:KR3k0008_WYG_049-25a>¶
白禮曰賜圭瓉然後鬯(未賜圭瓉則/資鬯於天子)錫𤣥圭(夏書曰禹/錫𤣥圭告)¶
(厥成功注禹治水畢堯/賜之珪璋以其成功也)冊魏公文曰(以君温恭為基孝/友為徳明允篤誠)¶
(感于朕思是用錫君秬鬯一卣圭/瓉副焉注以圭為柄謂之圭瓉也)平王錫晉文侯秬鬯¶
圭瓉作文侯之命孔錫虎臣(唐文粹皮日休納夏歌王/有虎臣錫之圭瓉征彼不)¶
(享一烘/而泮)大勲(文粹高郢魯議周公有大勲/于周秬鬯圭瓉以賜之則可)¶
　　　賜虎賁(十九/)¶
白冊魏公文曰(君秉國之鈞正色處中纎毫之惡靡/不抑退是用錫君虎賁之士三百人)晉¶
文公獻楚俘于王王命為侯伯賜虎賁三百人孔葬加¶
<pb:KR3k0008_WYG_049-25b>¶
虎賁(平陽昭公主以功紿賚/不涯薨葬加虎賁甲士)壯勇人(吕尚文選注錫君/虎賁曰壯勇人也)¶
羅藝以戰力隋補虎賁將(詔以兵/屬李景)擇一虎臣練萬虎賁¶
使制得自專(文粹李觀/上宰相書)¶
　　　賜户陛(二十/)¶
白冊魏公文曰(君翼宣風化爰發四方逺人四面華夏/充實是用錫君朱户以居注云朱户赤)¶
(户也天子/之禮也)又曰(君研其明哲思帝所難官才任賢羣善/必舉是用錫君納陛以登注刻殿基為)¶
(陛以登/取安也)孔天子禮(唐吕延濟注文選魏元茂魏公九錫/文錫君朱户以居曰天子禮貴之)¶
致於兩階之間(唐李周翰注文選九錫文選曰錫君納/陛以登曰納陛者致於殿兩階之間使)¶
<pb:KR3k0008_WYG_049-26a>¶
(其上/殿)趨出梐枑(顔真卿當闕不/乗趨出梐枑)¶
　　　賜秬鬯(二十一/)¶
白晉文公獻楚俘于王王賜秬鬯一卣(卣器也秬黒黍/也鬯香酒所以)¶
(降神/也傳)平王錫晉文侯(書見上/云云)諸侯賜圭瓉然後鬯(見圭/瓉門)¶
(注/)冊魏公(見圭瓉/門注)不再拜(禮曰酒肉之賜不再拜受/而已不重拜於室輕也)孔¶
乃蔚乃赫(唐文粹權徳輿韋臯廟碑進中書令加司徒/太尉鏚鉞秬鬯旂鑾琱戈有嚴有翼乃蔚乃)¶
(赫/)大勲(文粹高郢魯議周公有大勲/于周秬鬯圭瓉以賜之則可)¶
　　　賜彛器(二十二/)¶
<pb:KR3k0008_WYG_049-26b>¶
白周書曰武王既勝殷邦諸侯班宗彛作分器(以宗廟/彛器班)¶
(賜諸侯分器篇名也/諸侯尊卑各有分也)夫有勲者撫之以彛器(撫授也/傳云)孔¶
賜彛樽龍勺(牛僧孺字思黯為山南東道節度使賜彛/樽龍勺詔曰精金古器以比况君子卿宜)¶
(少留僧孺/固請乃行)範金飾玉(李珏牛公碑特賜清廟器六事皆/範金飾玉如古時製宣曰以卿精)¶
(忠用以/貺别)昆蟲鳥獸文乎彛器(文粹劉恱/文塚銘)¶
　　　賜錢(二十三/)¶
白漢蘇武(自匈奴來賜/錢二百萬)賜百萬(東觀漢記祭彤為遼東/太守三十年嘉其功賜)¶
(錢百/萬)後漢明帝時館陶公主為子求郎不許而賜錢百¶
<pb:KR3k0008_WYG_049-27a>¶
萬　受賂反賜(漢張武為郎中令受金錢覺文帝更發/御府金錢賜之以愧其心不下吏也)¶
金穴(見上/注)孔賜一鑪(裴寂武徳四年改鑄/錢賜一鑪得自鑄)賜百萬(劉世/讓討)¶
(吕崇茂為賊所囚亡/歸高祖賜錢百萬)有能斬廷湊者賜錢二萬緡(王廷/湊亂)¶
(帝怒詔諸道以兵進討有/能斬廷湊者賜錢二萬緡)賜錢十萬為解酲具(李嗣業/入朝賜)¶
(酒𤣥宗前醉起舞帝寵/之賜錢十萬為解酲具)賜張行成(帝語山東及関中人/意有同異行成曰天)¶
(子以四海為家不宜以東西為限/是示人以隘矣帝稱善賜錢十萬)¶
　　　賜帛(二十四/)¶
白賜絹萬匹(文士傳張華以平/呉之計賜絹萬匹)鳯凰集于新蔡賜汝南¶
<pb:KR3k0008_WYG_049-27b>¶
太守帛百匹(漢宣/詔)秦二世賜叔孫通帛二十四衣一襲¶
(漢/書)賜之束帛(禮/)賜降胡縑(後漢賜降胡縑孫/章悞以十為千)不賜(蜀志/趙雲)¶
(傳街亭敗有軍資餘絹使分賜將士雲曰軍無/利何為賜悉入赤岸湏十月為冬賜亮善之)賜臣帛¶
(郭舍人射覆/曰賜臣帛也)孔賜高年帛(貞觀五年十二月癸卯獵/于驪山賜新豐高年帛)賜¶
粟帛(十九年二月庚戌如洛陽宫/丁巳賜所過高年鰥寡粟帛)賜五千段(杜伏威賜/帛五千段)¶
賜其家千疋(劉世讓授揔管率兵拒薛舉與弟寳皆沒/於賊秦王方屯高摭世讓宻遣寳間走王)¶
(言賊虛實高祖/恱賜其家千疋)賜物五百段(竇琮從劉文静擊屈突通/進兵下陜縣拔大原倉賜)¶
(物五/百段)録功(李靖御史大夫蕭瑀劾靖持軍無律帝召讓/之徐曰赦公之罪録公之功賜絹千疋既而)¶
<pb:KR3k0008_WYG_049-28a>¶
(曰向人譛短公朕今/悟矣加賜絹二千疋)特賚綵千段(屈突通從平薛仁杲/珍用山積諸將争得)¶
(之通獨無所取帝曰清以奉/國名實不虛特賚綵千段)賜縑三萬(張煦振武軍遂/節度使憲宗怒)¶
(詔煦以本軍進討/賜縑三萬為軍資)江夏郡王道宗(帝討高麗先遣張儉/輕騎度遼道宗請以)¶
(百騎往約其還日將還㑹高麗兵斷/其路更走間道謁帝如期賜絹千疋)賜絹五千疋(劉師/立録)¶
(功拜左衛率遷左驍衛將/軍㐮武郡公賜絹五千疋)賜雜綵百疋(李尚隱妖賊劉/定高夜犯通洛)¶
(門尚隱坐不素覺左遷桂州都督帝遣使勞曰/知卿公忠然國法湏爾因賜雜綵百疋遣之)¶
　　　賜婦人(二十五/)¶
白石窌(齊侯戰敗單還女子曰君免乎曰免矣曰銳司/徒免乎曰免矣曰茍君與吾父免矣可若何乃)¶
<pb:KR3k0008_WYG_049-28b>¶
(奔齊侯以為有禮既而問之辟司徒之妻也予之石/窌注奔謂走辟君有禮謂先問君後問父石窌邑名)賞¶
延于室　婦人(無爵從/夫之爵)恩自宸極(榮及/閨門)孔賜以宫人(李/君)¶
(羨從破宋金剛於介休加/驃騎將軍賜以宫人贈帛)賜美人六人(郭子儀賜美人/六人從者自副)¶
(車服帷/帟咸具)𤣥宗以宫人賜知運等(王晙𤣥宗以宫人賜知/運等晙獨不敢取曰臣)¶
(之事君猶子事父詎有常近闈掖/而臣子敢當乎誓死以免見聴)賜宫人(姜皎太宗在/藩邸識其有)¶
(非常度及即/位賜宫人)賜女樂一部(竇抗從秦王平薛舉/功第一賜女樂一部)賜宫女¶
二人(唐史泉男生攻平壌還進右衛大/將軍汴國公賜寳器及宫女二人)¶
　白孔六帖卷四十九¶
