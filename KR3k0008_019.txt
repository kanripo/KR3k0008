# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.202797
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷十九
<pb:KR3k0008_WYG_019-1a>¶
欽定四庫全書¶
　白孔六帖卷十九　　　唐　白居易　原本¶
　　　　　　　　　　　宋　孔　傳　續撰¶
　　兄弟一　　　　　叔姪(二/)¶
　　甥舅(三/)　　　　　内外兄弟(四/)¶
　　嫂叔(五/)　　　　　姑(六/)¶
　　姊妹(七/)　　　　　祖孫¶
　　　兄弟(一/)　(不睦/患難)　(分財/離别)　(死䘮弟用刑/義兄  附)¶
<pb:KR3k0008_WYG_019-1b>¶
白天倫(春秋公羊傳/兄弟天倫也)鴈行(兄弟之/齒鴈行)燕兄弟(詩常棣燕兄/弟也閔管蔡)¶
(之失道故/作常棣焉)棣蕚(常棣之華/蕚不韡韡)莫如(凡今之人/莫如兄弟)終鮮兄弟(維/予)¶
(與/汝)外禦(其/侮)致美(史佚有言/兄弟致美)陟岡(陟彼岡兮瞻望兄兮兄/曰嗟予季行役夙夜無)¶
(寐/)予弟(吾/兄)鶺鴒(在/原)急難(兄弟/急難)魯衛(魯衛之政/兄弟也)兄愛弟敬¶
　不間於言(孝哉閔子騫人不間/於其父母昆弟之言)兄良(弟/悌)共被(後漢姜/肱字伯)¶
(淮家世名旅與弟仲海季江俱以孝行著聞友/愛天至兄弟共被而寢不入房室以慰母心)易衣(汝/南)¶
(記李充兄弟六人家貧/易衣而出倂日而食)兩驥(劉正兄弟二/人時號兩驥)八龍(荀爽兄/弟八人)¶
(時號/八龍)連枝　同氣　同胞　三荆(周景式孝子傳曰古/有兄弟三人意欲分)¶
<pb:KR3k0008_WYG_019-2a>¶
(異出見三荆同株接葉連隂歎/曰木猶欣聚况我而殊異哉)閨門雍睦(汝南先賢傳/潁川陳寔有)¶
(子曰元方次曰仲方並以名徳稱兄弟孝養閨門雍睦/慕其風兄弟嘗過同郡荀爽夜㑹飲宴大史奏徳星聚)¶
因心(唯此王季因心則友/則友其兄則篤其慶)二陸入洛三張減價(陸機士/衡雲士)¶
(龍張載孟陽協/景陽亢季陽)友于　五常(蜀志馬良字季常眉間有/白毫兄弟五人時人為之)¶
(語曰兄弟五/常白眉最良)貴介(左傳曰王子圍寡君/之貴介弟也介大也)弟悦(敬其兄/則弟悦)人¶
兄(教以弟所以敬天/下之為人兄也)骨肉之恩　血屬　手足之愛¶
仁兄(令/弟)哲兄(寵/弟)季孟之間　以睦兄弟(禮/)長恵幼順(禮/)¶
家肥(兄弟睦家/之肥禮)旁理(禮曰旁理兄/弟理正也)敬長(禮曰敬長為/其近於兄也)至¶
<pb:KR3k0008_WYG_019-2b>¶
悌(禮/)立敬(禮曰立敬自長始/教人順長類兄也)令兄(詩此令兄弟/綽綽有裕)兄必長¶
之(辛廖/語)恩推形影　寡兄(書曰乃/寡兄朂)諸兄之言(亦可/畏也)兄及¶
弟矣(式相好矣/無相猶矣)匪他(豈伊異人/兄弟匪他)具來(兄弟/具來)莫逺具爾(戚/戚)¶
(兄弟莫/逺具爾)倡予和汝(伯兮叔兮/倡予和汝)和協(寡人有弟/不能和協)辭辟(後漢/鍾昭)¶
(字季明以二兄未/顯故不受公府辟)夾河為郡(杜周二子/夾河為郡)敵吾一體(漢詔/兄弟)¶
(敵吾一體一支/謂同父母也)令兄北嚮(丞相田蚡召客飲生其兄蓋/侯北嚮自坐東嚮為漢相尊)¶
(不可以兄故私/撓由此漸驕)託病不仕(魯恭憐弟平小欲/就其名託病不仕)佯喑不仕¶
(後漢董恢弟翊名髙於恢宰府先辟之/翊佯喑不肯仕及恢被命乃就孝亷)俱在朝(趙孝辟/太尉府)¶
<pb:KR3k0008_WYG_019-3a>¶
(顯宗聞其行官至長樂衛尉弟禮為御史中丞帝嘉篤/行寵異之詔禮卜日就長樂衛尉府太官送供具對盡)¶
(歡數年禮卒令孝/從官屬送喪歸也)喪毁(劉紆早失母同産弟平尚幼鞠/育與同起卧及成人未嘗相離)¶
(平卒紆哭泣/歐血而死)王祥弟覽(見後母/門注)難為兄(陳元方季方共/論其父因白寔)¶
(曰元方難為兄/季方難為弟)又(王珉字秀璨少有才藝名出珣之右/語曰法䕶非不嘉僧彌難為兄法䕶)¶
(珣小字僧/彌珉小字)六龍(卞壺兄弟並登宰/輔世稱卞氏六龍)第五之名(晉何凖兄/為驍騎勸)¶
(凖仕凖曰第五之名何減/驍騎凖兄弟中居第五也)優劣(戴逮逵之弟並驍果多/權畧逵厲操山東而逮)¶
(以武勇顯謝安問志業何如逮曰/下官不堪其憂家兄不改其樂)俱病(王徽之與獻之/俱病術人曰應)¶
(終而有生人樂代則死者可生徽之曰吾才不如弟請/代術人曰凡代死者已年有餘今君與弟筭俱盡何可)¶
<pb:KR3k0008_WYG_019-3b>¶
(代獻之卒徽之奔喪不哭直上靈牀坐取獻之琴/彈之久而不調曰子敬人琴俱亡因一慟而絶)八達¶
(安平王兄弟八/人時號八達)出下䇿(周顗字伯仁友愛過常弟嵩因/酒曰兄才不及弟横得重名然)¶
(蠟燭投之顗神無忤徐/曰阿奴火攻誠出下䇿)競爽(二恵競爽競/爽猶皆善)累世同居(後/漢)¶
(蔡邕與從弟同居三世/不分財鄉里服其義)又(桑虞累世同居/閨門雍穆云云)諫兄(鄭均仲/虞兄為)¶
(縣吏頗受禮遺均諫不從乃為傭得錢帛歸與兄曰/物盡可復得為吏坐贓終見捐棄兄感悟遂為亷潔)託¶
疾求母(見後母/門注)不過從兄飯(帝問第五倫伯魚曰聞卿/為吏不過從兄飯有之乎)¶
(對曰臣少遭飢亂實不/敢妄過人飯帝大笑)劉&KR0008;束帶(&KR0008;兄&KR0008;毎隔壁呼/&KR0008;&KR0008;束帶而後語)連¶
枝同氣(無鳴四/鳥之悲)金友玉昆(詎見三/荆之茂)陟岡之望已深(在原/之情)¶
<pb:KR3k0008_WYG_019-4a>¶
(逾/切)偕崇共被之仁(並篤同/居之愛)不睦不悌　失教(傳叚不悌/故不言弟)¶
(稱鄭伯譏/失教也)不義(不/暱)䦧墻(兄弟䦧/于墻)管蔡(閔管蔡/之失道)小忿(兄弟/雖有)¶
(小忿不/廢懿親)義乖(不/問)恩匪(相/容)不令為瘉(不令兄弟/交相為瘉)不能和協¶
(鄭荘公曰寡人有弟不能/和協而使餬其口於四方)不可以據(詩亦有兄弟不/可以據據依也)縱¶
尋斧焉(傳宋昭公逐羣公子樂豫曰公族公室之枝葉/也葛藟猶庇其本根故君子以為比而縱尋斧)¶
(焉不可/用也)不友(書云兄不/友弟不恭)不相能也日尋干戈(髙辛二子/長曰閼伯)¶
(季曰實沈居于曠林不相/能也日尋干戈以相征討)不協(吾兄弟之不協焉/怨諸侯之不睦)匪人¶
　于弟不念天顯大不克恭厥兄(言為人弟不念天之/明道不能恭事其兄)¶
<pb:KR3k0008_WYG_019-4b>¶
(出/書)兄亦不念鞠子哀大不友于弟(言為人兄不念稚子/之可哀大不能和友)¶
(于/弟)不悌之刑(周禮以八刑紏萬民二曰/不睦之刑四曰不悌之刑)虧恵(失/信)信蠻夷¶
之訴絶兄弟之國(晉信莒祁/訴以絶魯)無復入偃之門(主父偃為/齊相徧召)¶
(昆弟散五百金與/曰無復入偃之門)火攻(見前/注)攻弟(袁譚欲攻弟尚王脩/諌曰敗亡道也兄弟)¶
(左右手譬人将鬪㫁/右手曰我必勝乎)排擯(蜀志許靖與從弟劭俱知名/有人倫盛名私情不協劭為)¶
(郡功曹排擯靖/不得齒叙也)教敗五常(忍虧/一體)旣彰尋斧之醜(豈慙尺/布之謡)¶
道旣爽於家肥(罪宜論/於邦憲)旣虧魯衛之義(是同齊/楚之失)弟雖乖¶
於克順(兄亦爽/於相容)情雖不同無絶其愛(傳謂/兄弟)奴畜(衛青少/時自平)¶
<pb:KR3k0008_WYG_019-5a>¶
(陽公主家歸其父父使牧羊先/母之子皆奴畜之不以為兄弟)皆能刷羽(懐彼/獸心)異和氏¶
之兄弟側目生嫌(遵薛包之軌/模脱身而去)須敦友于之心(遽失孔/懐之禮)¶
事乖友弟(迹忝/參商)雖有兄弟(不如/友生)尺布可縫(漢文徙淮南/於蜀嚴道不)¶
(食而死人謡曰一斗粟尚可舂一/尺布尚可縫兄弟二人不相容)分財不相容(見上/注)推¶
弟(漢南記隂慶為朝陽侯其弟員與丹皆為郎慶推其/居第園田奴婢分與員丹但佩印而已當代稱美之)¶
讓田(益部傳李孟元性恭順與叔子就同居就有痼疾/孟元推所有田園悉以讓就夫婦紡績日給而已)¶
推財(王商為侯推財/與弟身無所受)脱身(史卜式脱身出分取羊百餘/口餘田宅財物悉與弟式乃)¶
(入山/牧羊)去婦(汝南記李充兄弟六人貧無擔石之儲其妻/謂充曰我有私財可異居充乃集宗族起白)¶
<pb:KR3k0008_WYG_019-5b>¶
(母曰此婦令充/異居叱之出門)訟田(漢韓延夀為左馮翊行縣至髙陵/有兄弟訟田延夀傷曰骨肉爭訟)¶
(是教化不至乃閉閤自思過於是訟者相責讓肉袒/願以田相和終死不爭延夀恩信如此無有訟人也)班¶
諸貧者(禮子桞之母死旣葬子碩請以賻布之餘具祭/器子桞曰君子不家於䘮請班諸兄弟之貧者)¶
自撾(繆彤字公豫兄弟四人同財及各娶兄弟求分異/彤乃掩户自撾曰修身謹行學聖人法將以齊整)¶
(風俗奈何不能正家及諸婦聞/之叩頭謝過更為敦睦之門)取肥田(許荆祖父武第/五倫舉武乃為)¶
(孝亷以二弟普晏未顯欲成之乃謂曰禮有别居乃剖/財為三分自取肥田彊奴婢鄉人皆稱二弟義讓普晏)¶
(等以得舉武乃會宗族泣曰吾盗聲位二弟未立所以/自取大譏令理産所増三倍於前悉推二弟一無所留)¶
取荒田(薛包好學敦行弟求分財異居包不能止乃中/分其財奴婢取老弱者曰與我共事久矣田園)¶
<pb:KR3k0008_WYG_019-6a>¶
(取其荒者曰吾少時所理意所戀也器物/取其朽敗者曰吾素所服食身口所安也)虧魯衛之義¶
(旣不/相容)聽齊楚之辭(是為/俱失)情乖致美(分且/求多)多自與(項/羽)短於¶
財(卜/商)均分　君子取分　分爭辯訟(非禮不/決禮)躬自厚也¶
　分無求多　臨財無茍得　𤓰割豆分死喪天倫(之/慼)¶
孔懷(死䘮之慼/兄弟孔懷)哭廟(孔子曰兄弟/吾哭諸廟)寡兄弟(子路曰吾寡/兄弟而不忍)¶
(除也/姊䘮)灑血(陳業兄渡海同死六十人骨肉消爛面不/可别業乃剖臂流血以灑骨上而後别也)含¶
癰(徐苗弟亡臨殯口中/有癰膿苗含去之)獨亡之憂(司馬牛憂曰人皆/有兄弟我獨亡)不¶
縗(禮郕人有兄弟死而不為縗者聞子臯為郕宰遂為/之縗郕人曰蠶則績而蟹有匡范則冠而蟬有緌兄)¶
<pb:KR3k0008_WYG_019-6b>¶
(則死而子/臯為之縗)終鮮兄弟惟予與汝(詩/)斷手(之/悲)同母異父(禮/公)¶
(叔木有同母異父昆弟死問於子游子游曰其大功乎/狄儀有同母異父昆弟死問於子夏子夏曰我未之前)¶
(聞也魯人則為之齊衰/今之齊衰狄儀之問也)奔喪(禮奔兄弟喪先之墓/而後之家為位而哭)旁殺¶
(禮謂兄弟之喪/以親疎為輕重)存乎書䇿(子曰兄弟之喪存乎書/䇿矣言其有常禮也)内除¶
(禮兄弟之喪内/除哀随禮殺也)　如剡(期之喪如/剡言痛也)人琴俱亡(見上/注)哀毁¶
(見上/注)棣蕚凋零　形影増悲　不離墓所(後漢馬援兄/卒行服期年)¶
(不離/墓所)心喪三年(馬稜字伯威少孤依從兄毅共/居恩猶同産毅卒稜心喪三年)用刑(事/具)¶
(刑法罰/親事中)鄭伯克段(傳鄭伯克段于鄢段不弟/故不言弟稱鄭伯譏失教)周公殺管¶
<pb:KR3k0008_WYG_019-7a>¶
叔(管蔡流言以亂周室周/公乃殺管叔而放蔡叔)無使滋蔓(叚不弟祭仲諌曰/無使滋蔓難圖也)¶
(蔓草猶不可除/况君之寵弟乎)遷蜀嚴道(見上/注)荆雖念於同根草宜除¶
於滋蔓　孽由自作法豈相容(漢書兄弟二人不相/容漢文淮南王也)揚¶
干亂行晉侯不罪其用鉞(傳晉侯弟揚干亂行於曲梁/魏綘戮其僕晉侯謂綘曰寡)¶
(人有弟不能教訓使干大命/綘謝曰不敢廢命至于用鉞)鮒也鬻獄叔向亦明其正¶
刑(鮒叔魚也叔魚為理官納雍子之女蔽罪邢侯邢侯/殺雍子叔向曰三人同罪施生戮死可也雍也買直)¶
(鮒也鬻獄邢侯專殺其罪一也仲尼曰/叔向古之遺直也治國制刑不隐於親)絶愛(㫁/恩)斷手(之/痛)¶
天倫(固/絶)不友(匪/人)失教(虧/恩)雖義除一惡(而教失/五常)雖存國禁¶
<pb:KR3k0008_WYG_019-7b>¶
(終爽/家肥)恩旣遺於形影(義遂爽/於急難)非大義之可誅(亦小過/而宜忍)患¶
難爭死(孔融兄褒以容張儉事/發兄弟爭死竟坐褒)讓生(令/平)代死載旌(史衛/宣公)¶
(與伋子白旄告盗曰見白旄殺之夀子聞之載其旌而/徃盗殺之伋子至曰我之求也彼何罪焉盗又殺之)¶
二子同舟(思伋夀也二子爭相為/死衛人嘉之而作是詩)見危授馬(秦録姚襄/戰馬中流)¶
(矢弟萇下馬授襄曰天/下可無我不可無兄)患難相死　詣賊相代(後漢趙/孝弟禮)¶
(為賊所得將食之孝自縛詣賊曰禮/痩不如孝肥賊感其意而俱捨之)遇赤眉(王琳/弟)又(兒/萌)¶
(梁國車成弟為賊/所得與趙孝事同)又(淳于恭弟為賊所/得請代得免死)爭死(姜肱與弟/季江謁郡)¶
(夜於道逢賊欲殺之肱兄弟爭/前死賊遂兩釋之但奪衣資)急難(兄弟/急難)别離四鳥之¶
<pb:KR3k0008_WYG_019-8a>¶
悲(孔子聞婦人哭聲謂顔淵曰此非獨䘮哀又有别離/之苦何以知之曰昔恒山萌鳥生四子羽翼既成將)¶
(欲分飛聲類於此問之/果然父死賣子以葬)三荆之變(田真兄弟欲分其夜/庭前三荆便枯兄弟)¶
(嘆之却合/樹還榮茂)陟岡之望(見/上)在原之恩　叔出(季/處)義兄弟孔¶
子兄事子産(史記孔子過鄭與子/産如兄弟兄事子産)張湯趙禹(漢張湯趙/禹共定律)¶
(令務在深文禹至少府湯/為廷尉交懽湯兄事禹)季心(心長事袁盎以兄事之/而弟畜灌夫籍孺子)¶
立侍終日(蜀志關侯張飛為别部司馬先主與二人/寢則同牀恩若兄弟稠人廣坐立侍終日)孫¶
權母(謂權曰公瑾伯符同年小一月/耳我視之如子汝可兄事之)孔名重當時(韋綬/韋纁)¶
(兄弟皆名/重當時)聞哭麻恚不食(劉崇龜其弟崇魯與崔緯善/帝以李磎輔政緯懼見奪共)¶
<pb:KR3k0008_WYG_019-8b>¶
(謀沮之及磎黒麻出崇魯輒掠麻大哭帝問焉崇魯曰/今雖乏人豈宜取憸人為宰相磎由是不得相崇龜聞)¶
(哭麻恚不食曰吾兄弟未始以/聲利敗名今不幸乃生是兒)哀慟過期(趙𢎞智父事/兄𢎞安俸禄)¶
(歸之不敢私宏/安卒哀慟過期)兄弟情天至(恵文太子範駙馬都尉裴/虛已坐私與範游徙嶺南)¶
(然帝與範無少間也謂左右曰/兄弟情天至於我豈有異哉)對管華近(温大雅遷黄/門侍郎而彦)¶
(博亦為中書侍郎對管華近帝嘗/從容謂曰我起晉陽為卿一門耳)同氣(尉遲恭隐巢計日/急恭與長孫無忌)¶
(入白曰大王不先決社稷危/矣秦王曰我惟同氣所不忍)尚節義(李勣季弟感年十/五有竒操李宻敗)¶
(陷于世充令作書召勣對曰兄尚/節義今已事主昆弟不能移也)杜楚客(杜如晦弟楚/客貞觀四年)¶
(召為給事中太宗曰人不䘏無官患才不副而兄與/我異支一心者爾當以兄事吾而輔我楚客頓首謝)毎¶
<pb:KR3k0008_WYG_019-9a>¶
宴自比東晉王謝(崔湜與弟液澄從兄涖並以文翰居/要官毎宴私自比東晉王謝曰吾一)¶
(門入仕厯官未嘗不為苐一丈夫當先/據要路以制人豈能黙黙受制於人哉)河東三鳯(薛元/敬隋)¶
(選部郎邁之子與収及族兄徳音齊名/世號河東三鳯収為長雛徳音為鸑鷟)奏事升殿(鄭善/果詔)¶
(與裴寂等十人毎奏事得升殿/而從父兄元璹亦與時以為榮)明經髙第(張知謇兄弟/五人知𤣥知)¶
(晦知泰知黙/皆明經髙第)容而才(兄弟容而才/謂之兩絶)華首同貴(帝復位拜/知謇左衛)¶
(將軍知泰御史/伯仲華首同貴)母所鍾念(岑文本弟文昭任校書郎多/交輕薄帝不悦謂文本曰卿)¶
(弟多過朕將出之文本曰臣少孤母所鍾念者弟也不/欲離左右令若出外母必憂無此弟是無老母也泣下)¶
(嗚咽帝愍其意召/文昭讓勅卒無過)同受學(虞世南與兄世基同/受學於吴顧野王)哀毁骨¶
<pb:KR3k0008_WYG_019-9b>¶
立(宇文化及已殺帝欲殺世基而世南抱/持號訴請代不能得自是哀毁骨立)兄弟優劣(李/義)¶
(琰使髙麗其王據榻召見義琰不拜曰吾天子使可當/小國之君奈何倨見我王詞屈為加禮及義琛再使亦)¶
(坐召之義琛匍匐拜伏/時人由是見兄弟優劣)與弟為聞友(劉審禮與弟延景/為聞友得禄多資)¶
(之/)友睦(郝處俊兄/弟友睦)異母(韋嗣立與承慶異母少友悌母/遇承慶嚴毎笞輒解衣求代母)¶
(不聽即遣奴自捶/母感悟為均愛)人多其友(陸景融於象先後母弟也/象先被笞景融諫不入則)¶
(自楚母為損/威人多其友)三列宿(韋凑祖叔諧貞觀中為庫部郎中/與弟吏部郎中叔謙兄主爵郎中)¶
(季武同省時/號三列宿)教之耐事(婁師徳其弟守代州辭之官教/之耐事弟曰人有唾面潔之乃)¶
(已師徳曰未也潔之是/違其怒正使自乾爾)撫昆媦友愛(姚/璹)李氏花蕚集(李乂/事兄)¶
<pb:KR3k0008_WYG_019-10a>¶
(尚一尚貞孝謹甚又俱以文章/自名同為一集號李氏花蕚集)從祖弟(白居易與弟行/簡從祖弟敏中)¶
(友/愛)相恃以長(張嘉貞奏事京師元宗善其政數慰勞嘉/貞自陳少孤與弟嘉祐相恃以長今為鄯)¶
(州别駕願内徙使少相近兾盡力報/死無恨帝為徙嘉祐忻州刺史本傳)哀毁如大喪(畢構/弟栩)¶
(大府留司東都聞疾馳歸及卒哀毁如/大喪雖變服未嘗笑天下稱其友悌)文詞類其兄(白/敏)¶
(中武宗雅聞居易名欲召用之是時居易足病衰廢宰/相李徳裕言其衰薾不任事既薦敏中文詞類其兄而)¶
(有器識即/日知制誥)兄弟八人皆擢明經(裴寛兄弟八人皆擢/明經任臺省州刺史)兄¶
弟終不相下(唐髙祖謂/建成世民)見權寵太盛極言(皇甫鏞見兄/鎛權寵太盛)¶
(毎極言鎛不悦乃求/分司鎛敗朝廷賢之)時號三楊(楊憑與弟凌凝皆有名/大厯中踵擢進士第時)¶
<pb:KR3k0008_WYG_019-10b>¶
(號三/楊)營丐(李建初建為學時家苦貧兄造知其/賢為營丐使就之故遜建皆舉進士)兄弟皆¶
有志行(裴子餘家闈友愛兄/弟六人皆有志行)三品(崔鄯兄弟六人至三/品邠郾鄲凡為禮部)¶
(五吏部再唐/興無有也)搢紳景重(高釴諸弟皆檢愿/友愛為縉紳景重)言兄才可任¶
(髙元裕自侍講為中丞文宗難其代元裕/表言兄少逸才可任因以命之世榮其遷)士林器許(韋/綬)¶
(弟纁有精識為士林器/許兄弟皆名重當時)榮冠當時(李光進為都将光顔/亦至大夫故軍中呼)¶
(大小大夫俄為振武軍節度使賜姓以光寵/之别詔光顔拜洛州刺史兄弟榮冠當時)人之杞梓¶
(韋述弟逌廸學業亦亞述與逌對為學士與廸並禮官/搢紳髙之時趙冬曦兄弟亦各有名張説嘗曰韋趙兄)¶
(弟人之/杞梓)轅門二龍(烏承玼與族兄承恩皆為平盧/先鋒沈勇而決號轅門二龍)兄弟¶
<pb:KR3k0008_WYG_019-11a>¶
和粹(穆賛兄弟皆和粹世以珍味目之賛少俗然有/格為酪質美而多文為酥員為醍醐賞為乳腐)弟¶
病棄官(杜牧分司東都/以弟覬病棄官)篤行(杜祐從弟郁痼疾躬為營/方藥羞膳及死期而泣世)¶
(稱其/篤行)並據顯劇(崔琯進右丞時弟珙任京兆/尹並據顯劇處世以為榮)兄弟同臺¶
(楊収弟嚴自浙西判官擢監察御史而/収亦自西川遷兄弟同臺世榮其友)張廵(廵與兄曉/名稱重一)¶
(時/)不娶終身(陽城年長不肯娶謂弟曰吾與若孤惸相/育既娶則間外姓雖共處而益踈我不忍)¶
(弟義之亦不/娶遂終身)太冲無兄孝端無弟(李知本父孝端事隋/為獲嘉丞與族弟太)¶
(冲俱有世閥而太冲官婚最髙/鄉人語曰太冲無兄孝端無弟)徳望相埒(李志逺兄弟/皆徳望相埒)¶
比漢荀氏(賀徳仁兄弟八/人時比漢荀氏)請告往視(孫成為洛陽令兄/宿為華州刺史因)¶
<pb:KR3k0008_WYG_019-11b>¶
(悸病瘖成請告往視不待報/輒行代宗嘉其弟不責也)世推顯家(孫簡厯河中興/元宣武節度使)¶
(而弟節亦為淄青/節度使世推顯家)俱列棨㦸(崔琳事/見㦸門)又(張暐贈開府儀/同三司子履冰)¶
(金吾將軍弟季良/殿中監俱列棨㦸)死難(薛膺其弟齊佐興元李絳幕府/絳遇害齊死於難膺聞不及請)¶
(馳赴之哀甚/聞者垂泣)不能容弟(蕭至忠/泣諫帝)名相上下(盧奕與兄奐/名相上下而)¶
(剛毅/過之)坐死不及兄弟(有司建議謀反大逆惟父母坐死/不及兄弟請更議詔羣臣大議播)¶
(曰兄弟雖孔懷之重然比於父子則輕故生有異室死/有别宗今髙官重爵本䕃惟逮子孫而不及昆弟烏得)¶
(榮隔其䕃而罪均/其罰詔從播議)三株樹(王勃初勔劇勃皆著才/名故杜易簡稱三株樹)不得¶
遷(李揆兄楷有時稱/滯冗官不得遷)自劾(鄭雲逵弟方逵悖悍結徒剽/刼父欲殺之不克雲逵自劾)¶
<pb:KR3k0008_WYG_019-12a>¶
(不能教恐赤臣/家詔錮死黔州)五短五長(王維三遷尚書右丞縉為蜀/州刺史未還維自表已有五)¶
(短縉五長臣在省户縉逺方願歸所任/官放田里使縉得還京師議者不之罪)弟兄六人俱有¶
名(劉知幾與兄知柔俱以善文詞知名鄉人以其/弟兄六人俱有名號其鄉曰髙陽里曰居巢)兄弟¶
天生之羽翼(𤣥宗賜/讓皇帝)昆令季彊(兮鄉黨附杜/牧望故園賦)急熱(同手/足感)¶
(懷/詩)與弟友愛(王鉷與弟銲友愛銲疾鉷/宦達常忿慢鉷終不異情)與三從昆弟居¶
(朱敬則與三從昆弟居/四十餘年貲産無異)楊穆兄弟優劣(貞元中楊氏穆/氏兄弟人物槩)¶
(不相下或云楊氏賔客皆同穆氏賔/客皆殊以此優劣之李肇國史補遺)况弟欲行凝涕留¶
孤飛一鴈秦雲秋(李白送/族弟詩)故鄉有弟妹流落隨丘墟(杜/甫)¶
<pb:KR3k0008_WYG_019-12b>¶
(詩/)兄弟七人皆擢進士第為衣冠光韙(薛/播)兄弟衎衎以¶
相友(栁宗/元序)飛鳴還接翅行序宻銜蘆(得觀書/杜甫詩)皆有美譽¶
(陸象先弟景倩景融景獻景裔僧一行少時與象先兄/弟相善嘗謂人曰陸氏兄弟皆有士行古之荀陳亡以)¶
(加之/也)兄弟相代(閻立本代兄立徳為工部尚書/兄弟相代為八座時人榮之)間以兄¶
弟嗣來京師(㑹于舊里若璩瑒在魏/機雲入洛栁宗元詩序)¶
　　　叔姪(二/)　(姪女/)　(姪繼叔附/)¶
白猶子引進(禮兄弟之子猶子/也盖引而進之)廣受之榮(漢疏廣為太/子太傅兄子)¶
(受為少傅朝/廷以為榮)籍咸之㑹竹林南阮北阮(晉書阮咸字仲/容任達不拘與)¶
<pb:KR3k0008_WYG_019-13a>¶
(叔籍為竹林之興諸阮居道北/籍咸居道南南阮冨而北阮貧)吐哺(世説郄鑒遇永嘉/亂窮餒鄉人共食)¶
(之常擕兄子外甥就食鄉人辭不能兼/濟乃獨往輒含飯於兩頰歸吐與二子)垂誡(馬援有誡/兄子嚴書)¶
香囊(晉書謝𤣥嘗佩紫羅香囊叔安惡/之而不欲傷其意因戱賭得焚之)杖(晉謝安嘗欲/詣陸納納兄)¶
(子俶宻作食供之納設茶果而已俶下精飯食客罷/納大怒杖四十曰不能光我叔父而乃穢我素風)千¶
里駒(晉書苻朗字文達堅從兄子/也堅常目之曰吾家千里駒)諸父(詩我有肥羜/以速諸父)裏¶
言(傳曰寡人之出/叔父無裏言)篤猶子之愛(文/選)癡叔(晉王湛字叔仲/兄弟宗族皆以)¶
(為癡兄子濟因共談易剖析精妙大竒之初武帝見濟/輒曰卿家癡叔死未濟常無以答復問濟曰臣叔不癡)¶
(山濤已下魏舒/已上由是顯名)十起(後漢第五倫字伯魚或問倫有私/乎曰余兄子嘗病一夜十起退而)¶
<pb:KR3k0008_WYG_019-13b>¶
(安寢余子有病雖不省視而/通夕不寢若是可謂無私乎)雪詩(晉謝安常内集俄而/雪下安曰白雪紛紛)¶
(何所似兄子朗曰/撒鹽空中聊可擬)林下之情(見/上)幼姪早孤恩深伯道(晉/書)¶
(鄧攸字伯道永嘉亂走擔其兒及其弟子綏度不能兩/全乃謂妻曰吾弟早亡唯有一息理不可絶耳應自棄)¶
(我兒妻/泣從之)與夷(宋穆公疾囑兄子與夷曰先君舍與夷而/立寡人寡人不敢忘若棄徳不讓是廢先)¶
(君之舉先君若問與夷/其将何辭以對乃立之)自捶(後漢淳于恭兄崇卒恭養/孤幼教訓學問有不如法)¶
(反自捶以感悟/之兒慙改過)辭辟命避叔父(後漢劉矩有高節以叔/父遼未仕絶州郡之命)¶
(太尉朱寵嘉其志義故遼為/諸公所辟至大尉號為賢相)推與伯父(後漢張禹字伯/達推田宅與伯)¶
(父身自/寄止)分封(魏志云王基封安鄉侯上疏求分封二百/户賜叔父子喬爵闗内侯以報叔父詔特)¶
<pb:KR3k0008_WYG_019-14a>¶
(聽/之)詣賊(張範字公儀子凌及弟子畿為山賊所執範詣/賊賊還範子範曰君厚矣吾憐畿小請以易之)¶
(賊美其言感/而悉還之)叔母勸(晉書皇甫謐字士安年二十時不/好學游蕩得𤓰果與叔母任氏曰)¶
(三牲之飬無慰我心昔孟母三徙終/身篤學對之流涕謐感激帶經而農)又(羊助妻辛氏字/憲英鍾㑹為鎮)¶
(西憲英謂従子祜曰㑹非處下之道畏/有他志云云祜常送錦被憲英反覆之)芝蘭玉樹(謝𤣥/與従)¶
(兄朗為叔父安所器因戒約子姪曰子弟何/預人事譬如芝蘭玉樹欲使生於階庭也)伯兮叔兮¶
　燕私(諸父兄弟/備言燕私)又千里駒(魏曹休字文烈太祖姪子/太祖曰吾家千里駒也)¶
賣子活姪(晉孔嚴字彭祖為吳興太守時餘杭婦人經/年荒賣其子以活夫之兄子又武康有兄弟)¶
(妻各有孕弟逺行未反遇嵗荒不能兩全棄/其子而活弟之子嚴並褒薦之論者美焉)伯叔之喪¶
<pb:KR3k0008_WYG_019-14b>¶
踴不絶地如此者由文矣哉(義服恩/輕也)　姪女兄之子(子/謂)¶
(南容邦有道不廢邦無道免/於刑戮以其兄之子妻之)篚器之訓(晉書庾衮孤兄/女曰芳將嫁美)¶
(服既備衮乃艾荆若為箕箒命芳曰汝將事舅姑灑埽/庭内婦人道也故賜汝篚器之為美欲使汝溫恭朝夕)¶
栁絮之詩(晉書王凝之妻謝氏道韞叔安常問毛詩何/句最嘉道韞曰吉甫作誦穆如清風又嘗内)¶
(集俄而雪下安曰何所似道韞曰未若栁絮因風起安/大恱適凝之不樂安曰王郎謝氏之子不惡汝何恨也)¶
(道韞曰不意天壤之/中乃有此王郎也)南宫縚(禮南宫縚之妻之姑之喪/夫子誨之髽曰爾無従従)¶
(爾爾無扈扈爾盖榛以為筓長尺而總八寸注從從謂/大高扈扈謂大廣總束髪垂為飾齊縗之緫八寸也縚)¶
(南宫閲字子容其/妻孔子兄女也)夏侯淵(魏志淵字妙才時大亂飢/乏棄其子而沾亡弟孤女)遺¶
<pb:KR3k0008_WYG_019-15a>¶
腹姪女(後漢劉平弟仲為賊所殺扶母犇逃仲遺腹女/一嵗平抱仲女而棄其子母欲取之平曰力不)¶
(能兩活仲/不可絶類)　姪繼叔恭繼黯宗(後漢伏恭字叔高湛之/兄子湛弟黯字雉文治)¶
(齊詩位至光禄/無子以恭為嗣)少繼從父(宋書謝宏微本名宻年/十嵗出繼從叔父峻)長還¶
本生(晉皇甫謐字士安漢太尉嵩之曾孫也出繼叔父/徙居新安謐年四十叔父有子謐喪本生遂還其)¶
(父/)孔慈均所生(趙宏智撫兄/子慈均所生)門内幾盡(杜楚客與叔父/淹皆投於王世)¶
(充淹與如晦有隙譛其兄殺之并囚楚客瀕死世充平/淹當誅楚客請于如晦不許楚客曰叔殘兄今兄又棄)¶
(叔門内幾盡豈不/痛哉如晦感悟)請封兄子(魏徴以定五禮當封一子/縣南徴請封孤兄子叔慈)¶
(帝愴然曰此可/以勵俗即許之)撫諸姪同己姪(徐彦伯撫諸/姪同己姪)與羣子姪¶
<pb:KR3k0008_WYG_019-15b>¶
均指使(盧邁叔下邽令休沐過家邁終日與羣子姪均/指使無位貌之異時已進中書侍郎邁再娶無)¶
(子或勸畜姬媵對曰兄弟/之子猶子也可以主後)寄門户(任瓌父陳將忠之兄/為定逺太守瓌早孤)¶
(忠撫愛甚常曰吾子雖多庸/保耳所以寄門户者瓌也)南北鄭相(鄭餘慶與從父/絪家昭國坊絪)¶
(第在南餘慶第在北世/謂南鄭相北鄭相云)從父(賈循從子隱林徳宗問家/世答曰故范陽節度副使)¶
(循臣從父/也帝異之)二父(韓𢎞子公武從宏入朝為右金吾將軍/𢎞出河中宏弟充徙宣武乃曰二父居)¶
(重鎮我以孺子又當執金吾職/乎因固辭改右驍衛大將軍)兄弟子(李泌太子妃蕭/母郜國公主也)¶
(坐蠱媚幽禁中帝怒責太子太子不知所對泌入帝數/稱舒王賢泌揣帝有廢立意曰臣衰老位宰相以諫而)¶
(誅分也使太子廢他日陛下毎曰我惟一子殺之泌不/吾諫吾亦殺爾子則臣絶祀矣雖有兄弟子非所歆也)¶
<pb:KR3k0008_WYG_019-16a>¶
撫孤姪(韋夏卿撫孤/姪恩踰已子)篤恩義(岑文本撫弟/姪篤恩義)剖竹赤城邉¶
(李白送楊山人我家/小阮賢剖竹赤城邉)詩人多見重官燭未曽然(同/上)推為¶
叔父(羅威賦詠甚有情致錢塘人羅隠有詩名自號江/東生威遣使賂遺叙其宗姓推為叔父威酷嗜其)¶
(詩目已所為曰/偷江東集舊史)族子(李栖筠族子華毎稱有王佐才多/慕向治居汲共城山下華因請舉)¶
(進士俄/擢髙第)伯父(杜兼禄山亂兼尚幼逃入終南山伯父存/介為賊執臨刑兼號呼願為奴以贖遂皆)¶
(免/)興門(栁公綽始生三日伯父子華曰/興吾門者此兒也因小字起之)¶
　　　甥舅(三/)¶
白諸舅(詩曰既有肥/羜以速諸舅)展我甥兮　渭陽(渭陽康公念母/也秦康公送晉)¶
<pb:KR3k0008_WYG_019-16b>¶
(文公于渭之陽曰我見舅氏如/母存焉何以贈之路車乘黄)白水之誓(晉文公謂子/犯曰所不與)¶
(舅氏同心者有如/白水投其璧于河)明珠(王武子衛玠之舅也武子語人/曰與吾甥坐炯然若明珠之在)¶
(側/)宋鄭(傳曰宋/鄭甥舅)我之自出(謂我/甥也)酷似其舅(何無/忌)吐哺(見/叔)¶
(姪門/注)屬從(禮屬從者所從没也亦服注/屬從為母雖没亦為之服)母黨(禮曰睦於/父母之黨)¶
(可謂孝矣/黨親也)豈伊異人(兄弟/甥舅)伯舅叔舅(長曰伯舅/少曰叔舅)元舅(王/之)¶
(元舅文/武是憲)汾王之甥(韓侯娶妻/汾王之甥)宅相(晉魏舒字元陽少孤/為外家寗氏所養寗)¶
(氏起宅相者曰當出貴甥/舒曰當為外氏成此宅相)賞愛(殷浩甥韓伯浩素賞愛/之浩被廢徙東陽韓隨)¶
(至徙所經嵗餘還都浩送至渚側詠曹顔逺/詩云富貴他人合貧賤親戚離因而泣下)乞墅(謝安/與姪)¶
<pb:KR3k0008_WYG_019-17a>¶
(𤣥睹墅顧謂甥羊曇曰以墅乞汝安薨曇輟樂彌年行/不由西門路嘗因石頭大醉不覺至州門左右曰此西)¶
(門曇悲感以馬策叩扉詠曹子建詩/生存華屋處零落歸山丘慟哭而去)焉有此甥(王悦造/其舅范)¶
(寗寗曰卿風流雋望後來之/秀悦曰不有此舅焉有此甥)元舅(謝絢於公座戱調其/舅袁湛湛不堪曰汝)¶
(父輕舅汝今復加我可謂世無渭陽情絢父/重即正胡外甥與舅有不叶之論絢子宣美)食肉(國語/晉公)¶
(子重耳以戈逐其舅子犯曰/若吾無濟吾食舅氏之肉)不討賊(漢郭解甥恃解强/人酒人不堪怒殺)¶
(之而逃解以甥/不直不為討賊)周翼無託(養存/郤家)孔帝甥(竇抗母隋文帝/姊安成公主也)¶
(抗以帝甥蚤貴/入太學釋褐)宫中稱舅(歸長安髙祖以兄/呼之宫中稱為舅)請度為浮¶
屠(張知黙掌詔獄數陷大臣雖甥惡鞠/引之暴不得去請度為浮屠后許之)舅許(長孫無忌/太子承乾)¶
<pb:KR3k0008_WYG_019-17b>¶
(廢帝曰我欲立晉王無忌曰謹奉詔異議者/斬帝顧王曰舅許汝矣宜即謝之王乃拜)事舅謹甚¶
(郝處俊事/諸舅謹甚)宦達(與舅許圉師/同里俱宦達)識略過人(封倫年方少舅/盧思道曰是兒)¶
(識略過人當/自致卿相)使舅家移塋(李義琰改葬其先使舅家移/塋而兆其所帝聞怒曰是人)¶
(不可使/秉政)悉廪禄(裴守貞闗中旱悉/廩禄奉姊及諸甥)給與(王佖李晟之甥/武敢閑騎射晟)¶
(在師佖無不從晟視佖/與子侄等其給與過之)引庇它族(張克勤左將衛大將/軍有詔賜一子五品)¶
(官克勤以息幼推與其甥裴宜直劾曰克勤軌有司法/引庇他族開後日賣爵之端不可許詔聽遂著于令)¶
無罪斬甥(劉昌寜陵之圍昌令守陴内顧者斬昌孤甥/張俊守西北未嘗内顧捽下斬之士有死志)¶
(史臣謂勒兵乘城與賊抗所頼惟賞罰爾/今無罪而斬其甥士心離離不祥莫大焉)少依舅家(韓/充)¶
<pb:KR3k0008_WYG_019-18a>¶
(少亦依/舅家)約為甥舅(王重榮子珂全忠自洛至全忠王出/也始背賊事重榮約為甥舅得以全)¶
(已指日月曰我得志凡氏王者皆事之至是忘誓言過/重榮墓偽哭而祭次虞卿珂欲面縛牽羊以見全忠報)¶
(曰舅之恩無日可忘君若以亡國見黄泉其謂我何珂/出迎握手泣下駢轡以入居旬日以存敬守河中舉珂)¶
(室從/于汴)抵舅罪(王師範舅醉殺人其家訴之師範厚賂謝/訴者不置師範曰法非我敢亂乃抵舅罪)¶
(母恚之師範立堂下日三四至/不得見三年拜省户外不敢觧)殊宗而代疎(姚崇外甥/任弈任异)¶
(少孤長於崇家乃與之立家產謂之曰爾吾無間然矣/惜殊宗而代疎矣命與其子同名兾無以别也時人多)¶
(之/)真珠室(皇甫松牛竒章公之甥怨公不薦作謗詩曰/夜入真珠室朝遊玳瑁筵真珠公侍妾名也)¶
(摭/言)不時至斬之(竇軌以甥為腹心嘗/夜出呼不時至斬之)負以出入(陽城寡/妹依城)¶
<pb:KR3k0008_WYG_019-18b>¶
(居其子四十餘癡不/知人城常負以出入)季父母舅反拜姪甥(豆盧革傳吏/部銓文書不)¶
(完吏至有私鬻告勑亂易昭穆而/季父母舅反拜姪甥者五代史)甥姪亦有名稱(裴/寛)¶
　　　内外兄弟(四/)¶
白合謀(魏志楊阜與外兄姜叙合謀攻馬超/大敗之以報殺本州刺史太守讎)令鼓琴(晉/阮)¶
(瞻字千里讀書不甚硏而黙識其要善彈琴伯兄/潘岳毎令彈琴終日逵夜無忤色不可得以榮辱)讓封¶
(羊祐進爵乞/封舅子蔡襲)不餞送(城陽太守梁栁皇甫謐從姑子之/官有勸謐餞之謐曰栁為布衣送)¶
(迎不出門食不過鹽菜貧不以酒肉為禮今作郡送之/是貴城陽太守而賤栁豈中古之人情非吾心所安也)¶
朗陵公(文選詩序曰朗陵公何/敬祖余之從外兄也)孔為育其女(栁公綽外/兄薛宫早)¶
<pb:KR3k0008_WYG_019-19a>¶
(卒為育其/女嫁之)外家之寳(韋述父景駿元行冲景駿姑子也/為時儒宗常載書數車自隨述入)¶
(其室觀書不知寢食行冲異之試與語前世事熟復詳/諦如指掌然使屬文受紙輒就行冲曰外家之寳也)¶
中外屬(我與子當中外屬當為伯仲其扺我書/執禮太卑劉禹錫答薛郎中論書儀)勵志於¶
學(孔若思陳亡客居鄠勵志於學外兄虞世南/曰本朝淪覆吾分湮滅有弟若此知不亡矣)時以為¶
榮(鄭善果兼民部尚書與裴寂等十人毎奏事及侍/立並令升殿與從兄元璹在其數時以為榮舊史)倨¶
不冠帶(崔彦昭與王凝外昆弟也凝太中初先顯而彦/昭未仕嘗見凝凝倨不冠帶嫚言曰不若從明)¶
(經舉彦昭為憾至是凝為兵部侍郎母聞彦昭相敕婢/多製履襪曰王氏妹必與子偕逐吾將共行彦昭聞之)¶
(泣且拜不敢為怨/而凝竟免本傳)帝問童子俶跪奏臣舅子李泌(李泌/開元)¶
<pb:KR3k0008_WYG_019-19b>¶
(十六年悉召能言佛老者相答難禁中有貟俶者九嵗/升座詞辨注射帝因問童子豈有類若者俶跪奏臣舅)¶
(子李泌帝即馳召之泌既至帝方與張説觀奕/因使賦方圓動静泌即答説因賀帝得竒童)¶
　　　嫂叔(五/)¶
白不通問(禮嫂叔不通/問問遺也)無服推逺(禮嫂叔之無服/也盖推而逺之)不撫¶
(禮嫂不撫叔叔不/撫嫂為喪服中)為位(禮子思之哭/嫂也為位)為别(世説阮籍嫂/常還家籍見)¶
(之為别或譏之籍/曰禮豈為我設耶)溺(孟子曰嫂溺援之以手/權也嫂溺不援豺狼也)前倨後恭¶
(史記蘇秦顦顇而歸兄嫂弟妻不下機嫂不為炊及為/秦相佩六國相印歸昆弟妻嫂側目不敢視秦秦笑謂)¶
(曰何前倨而後恭嫂謝/曰見季子位高多金也)不長者(漢髙祖微時嘗與賔客/過其丘嫂嫂厭叔佯為)¶
<pb:KR3k0008_WYG_019-20a>¶
(羮盡轇釡客已去而視釜中有羮由是怨嫂羮盡及立/獨不封其子太上皇為言髙祖曰非敢忘也為其母不)¶
(長故封其子為/頡羮侯轇音厯)不冠(後漢馬援敬事寡/嫂不冠不入廬)争田(逸民傳高/鳯為太守)¶
(所召恐不得免乃與寡/嫂争田由是不得仕)不如無(陳平與兄伯居伯常縱/平游學人或謂平何食)¶
(而肥其嫂嫉平不視家産曰食糠覈耳有叔如此/不如無伯聞之遂棄其婦覈音核麥糠中不破者)小郎¶
新婦(魏志王澄字平子衍季弟衍妻郭氏貪鄙令婢擔/糞澄年十四諫郭郭怒謂澄曰太夫人臨終以小)¶
(郎囑新婦不以新婦囑小/郎投裾杖之澄踰窻得免)解圍(晉王凝之妻謝氏道韞/獻之與客談議辭理將)¶
(屈道韞遣婢白獻之曰欲與小郎解圍乃施/青紗歩障自蔽論獻之前議客不能屈也)親省青囊¶
藥(晉書顔含字𢎞都嫂老失明含躬親省視病須蚺虵/膽為藥含求不得有童子持一青嚢授含開視乃蚺)¶
<pb:KR3k0008_WYG_019-20b>¶
(蛇膽出戸化為青/鳥飛去嫂疾便愈)養嫂(東方朔上書曰臣少/失父母長養兄嫂)又(後漢第/五訪字)¶
(子謀少孤貧傭耕以養嫂魏舒曰得/八百户長將老嫂入官舍斯願足矣)殺嫂(晉書慕容熙/字道文僣即)¶
(尊位寵苻氏立為皇后苻氏没嫂張氏/美姿容熈乃殺之以為苻氏墓殉葬)白團扇歌(樂志/云白)¶
(團扇歌者晉中書令王珉與嫂/婢有情其婢制扇歌以贈珉)可謂之母(禮謂弟之妻/婦者是嫂亦)¶
(可謂之/母乎)家嫂(晉謝朗父據早卒總角時病新起體羸未/堪勞於叔父安前與沙門支遁講論遂至)¶
(相苦嫂王氏再遣信令還安留使竟論王氏因出云新/婦少遭艱難一生所寄唯在此兒因流涕擕朗去安謂)¶
(座客曰家嫂辭情慷/慨恨不使朝士見之)盗(漢書人言陳/平善盗嫂)又(直不疑為郎朝/廷毁不疑曰狀)¶
(貌雖美善盗嫂不疑曰/我無兄然終不自明)孔奉嫂(趙𢎞智奉/嫂謹甚)家事咨而後¶
<pb:KR3k0008_WYG_019-21a>¶
行(王珪奉寡嫂家/事咨而後行)事寡嫂謹(徐彦伯事/寡嫂謹)韓愈(生三嵗而/孤隨伯兄)¶
(㑹卒嫂/鄭鞠之)躬踐教義(魏徵定服制議且事嫂見稱載籍非/一鄭仲虞則恩禮甚篤顔宏都則端)¶
(肅致感馬援則其見必冠孔伋則哭/之為位此並躬踐教義仁深孝友)¶
　　　姑(六/)¶
白諸姑(詩曰問我諸/姑遂及伯姊)從姑(傳姪其/從姑)絶地(禮曰姑姊妹之/大功踴絶於地)¶
(如知是者由文矣/哉注降服恩重也)受我而厚(禮姑姊妹之薄也盖有受/我而厚之者所以夫家厚)¶
(故我/薄也)孔諫(李昭徳武承嗣任文昌左相昭徳諌曰承嗣/已貴不宜典機衡以惑衆庶且父子猶相簒)¶
(奪况姑姪乎后矍然/曰我未之思也乃罷)姑姪母子(狄仁傑曰姑姪與母/子孰親見母子門)張¶
<pb:KR3k0008_WYG_019-21b>¶
廵姊軍中號陸家姑(張廵/傳)姑所服何年灋(漢陽公主文/宗尤惡世流)¶
(侈因主入問曰姑所服何年灋今之弊何代而然對曰/妾自貞元間辭宮所服皆當時賜未嘗敢變元和後數)¶
(出禁藏纎麗物賞戰士由是散/於人間内外相矜狃以成風)㓜從姑(周世宗柴后兄/守禮子㓜從姑)¶
(長太祖家以/謹厚見愛)¶
　　　姊妹(七/)　(賢姊婿姊喪/姊妹  附)　(寡姊/)　(嫁姊妹/)¶
白伯姊(見上/注)歸妹(既嫁/妹也)女弟　月為姊(王者姊/事月)留錢(風/俗)¶
(通太原郝子亷饑不可得食寒不可得衣一分及一/芥不取諸人過姊留飯宻留五十錢於席上而去)姊親¶
(傳君子曰禮謂/其姊親而先姑)刖姊(韓子梁車為鄴令其姊徃見之暮/而後至閉門因踰郭而入梁車刖)¶
<pb:KR3k0008_WYG_019-22a>¶
(其足趙成侯以為/不慈奪璽而逐之)同氣(共/胞)血屬　骨肉之愛　漢杜周¶
誠哀老姊　東宫之妹(詩碩人美荘姜/曰東宫之妹)内賔(儀禮有司/徹曰主人)¶
(洗獻内賔于房中/内賔姑姊妹也)從妹(傳連稱有從妹在/公宫無寵使間公)收育從妹(後/漢)¶
(盧延遭王莾亂延從女弟年在孩乳其母不/能活之棄於溝中延哀而収養遂至成人)不留(沐竝/徳信)¶
(嘗過姊姊為殺雞/炊黍沐不留飯)惡姊夫留錢(范丹字史雲候姊姊飯/之以姊夫不徳留錢二)¶
(百/文)　賢姊詈(楚辭曰女嬃之嬋娟兮申申詈余注嬃屈/原姊也申重言也言嬃責原不與衆合乃)¶
(見流故來牽引數/怒也余猶我也)義烈(史記聶政姊事/見上烈婦門)教弟(賈逵年五/嵗其姊聞)¶
(鄰家讀書毎抱逵聴之逵年十嵗乃暗誦六經姊曰吾/未有教入門汝安得三墳五典讀之逵曰憶昔抱聴鄰)¶
<pb:KR3k0008_WYG_019-22b>¶
(家讀/書)與粟(吴志駱統字公緒年八嵗時飢多有困者統/為减飲食飼之其姊仁愛見統甚哀曰何不)¶
(告我而乃自苦/以私粟與統)磨笄自殺(趙襄子誘殺代王王夫人/襄子之姊聞之磨笄自殺)託¶
弟於人(梁兾誅李固固少子燮字徳公姊文姬賢而有/智謀匿燮乃告父吏王成曰君執義於先公今)¶
(委君以六尺之孤李之休戚/在君矣成乃將爕□下得全)　姊喪尚右(禮孔子與門/人立拱而尚)¶
(右二三子亦皆尚右孔子曰二三子之嗜學/也我則有姊之喪故也二三子亦皆尚左)不忍除(子/路)¶
(有姊之喪可以除而不除孔子問之曰何不除也子路/曰吾寡兄弟而不忍也孔子曰行道之人皆不忍也先)¶
(王制禮過之者俯而就之不及/者跂而及之不可踰也遂除之)　寡姊不嫁(東觀漢記/秦彭字伯)¶
(平為山陽太守欲嫁寡/姊姊不嫁乃引䥥自害)引刃(烈女傳桓林姊姊夫劉敬/仲早亡桓氏引刃割耳以)¶
<pb:KR3k0008_WYG_019-23a>¶
(示/林)事不諧矣(後漢宋𢎞為太尉時帝妹湖陽公主新寡/帝與共論羣臣以微觀其意主曰宋公威)¶
(容羣臣莫及帝曰試圖之主坐於屏風召宏問曰貴昜/妻人情乎宏曰糟糠之妻不下堂帝迴謂主曰事不諧)¶
(矣/)老姊求名(蜀志郭奕遷雍州刺史有寡姊姊下僮僕/多有姦犯而殺人者吏執之弈曰丈夫豈)¶
(以老姊求名/遂遣而不問)　嫁姊妹歸妹(婦人謂/嫁曰歸)東郭偃之妹(傳齊/棠公)¶
(之妻東郭偃之妹棠公死偃御崔子弔之見棠妻美使/偃娶之偃曰同宗也君出自桓我出自丁又筮之不吉)¶
(曰嫠婦也何害/前夫當之矣)徐吾犯之妹(見上擇/夫門注)得臣之妹(衛莊公/娶于齊)¶
(東宫得臣之/妹美而無子)外妹(左傳聲伯嫁外妹管于奚之女於施/孝叔卻犨來聘求婦於聲伯聲伯奪)¶
(施氏婦以與之外/妹謂同母異父也)　姊妹壻維私(詩曰譚公維私爾雅/云姊妹之夫為私)¶
<pb:KR3k0008_WYG_019-23b>¶
鍾瑾妻李膺妹(李膺祖修言鍾瑾好學/類我家以膺妹妻之)絶穀(晉書郄超/為臨海太)¶
(守與妹夫王羲之邁/世修黄老絶穀之術)申祥之哭(言申祥妻/之昆弟也)道原之睦(潘/岳)¶
(詩曰潘陽之睦有自來/矣道原岳妻之兄弟)孔進粥(李勣性友愛其姊病嘗/自為粥而燎其鬚姊戒)¶
(止答曰姊多疾而勣且/老雖欲進粥尚幾何)恭順(韋覬蚤孤/事姊恭順)士推其禮灋(裴/守)¶
(真養寡姊謹甚士推其禮灋/永淳初關中旱悉廪禄奉姊)姊卒悲梗成疾(李元素少/孤奉長姊)¶
(謹悌及姊卒悲/梗成疾因辭職)事姊如母(楊謹矜兄弟友/愛事姊如母)陸家姑(張廵/初子)¶
(琦議生致一人慶緒所或曰用兵拒守者廵也乃送逺/洛陽至偃師亦以不屈死拒之走臨淮廵有姊嫁陸氏)¶
(遮王勸勿行不納賜百縑不受為廵/補綴行間軍中號陸家姑先廵被害)不嫁(李氏妻王阿/足夫妻無子)¶
<pb:KR3k0008_WYG_019-24a>¶
(以婺姊髙年無供養乃不忍嫁書耕/夜纎能辦生事餘二十年姊乃亡)輟公堂饌(因話庾/約為河)¶
(南兵曹有寡姊在家約/常與輟公堂已饌餉之)世稱其徳(蘓頲事寡姊有/禮世稱其徳)姊為¶
内官(劉禕之先是姊為内官武后遣至外家問疾禕/之因賀蘭敏之私省之座流巂州后為丐還)寡¶
妹(陽城事見/甥舅門)誨諸妹如嚴師(尚宫宋若昭父廷芬生五/女長若莘次若昭若倫若)¶
(憲若旬若昭文尤髙/若莘誨諸妹如嚴師)¶
　　　祖孫(八/)¶
白孝孫(祭稱孝子/孝孫也)順孫(史虞詡孝養祖/母縣舉為順孫)孫謀(詩曰貽厥/孫謀以燕)¶
(翼/子)祖業(傳序云𢎞/宣祖業)抱孫(禮抱孫不抱子此言孫可以為/王父尸子不可以為王父尸)必復(畢萬/筮仕)¶
<pb:KR3k0008_WYG_019-24b>¶
(曰公侯之子/孫必復其始)舍孫(公儀仲子之喪仲子舍其孫而立其庶/子檀弓免焉子服伯子曰昔者文王舍)¶
(伯邑考而立武王微子舍其孫腯而立衍仲子亦/猶行古之道也孔子曰否立孫周禮云立嫡子)纉乃祖¶
服(服行事也/纉繼也)爾祖(無念/爾祖)王父(禮曰逮事王父母則諱/王父母謂之祖父母也)忝祖(忝辱/也禮)¶
名孫(凡父在孫見於祖祖名之/謂生子見於祖以名之)上殺(謂祖以上喪服/亦漸殺輕也)下治(禮/上)¶
(治祖禰尊尊也下/治子孫親親也)自義率祖(禮自仁率親等而上之至于祖/名曰輕自義率祖順而下之至)¶
(于禰名曰重一輕一重其義然也注自用也率/循也用恩則父母重祖輕用義則祖重父母輕)哀孫(禮喪稱/哀子哀)¶
(孫/)銘(禮銘者稱揚先祖之美/也此孝子孝孫之心)螽斯之盛(螽斯羽詵詵兮宜/爾子孫振振兮)必¶
興吾門(陳羣為兒時祖寔謂宗/人曰此兒必興吾門)與硯(晉范喬字伯繇年五嵗/時祖馨撫喬首曰所恨)¶
<pb:KR3k0008_WYG_019-25a>¶
(不見汝成人以所用硯與之/五嵗父母告喬喬執硯涕泣)受賜官(晉鄧攸祖殷有賜/官勑攸受之後太)¶
(守勸去王官舉為孝亷攸/曰先人所賜不敢改也)靈運(謝𤣥子煥不恵早卒煥/子靈運才藻豔逸𤣥曰)¶
(我尚生煥煥/那得生靈運)委蛻(列子曰子孫非汝有/是天地之委蛻也)本支(詩文王孫/子本支百)¶
(世/)不為子孫留財産(列子衛端木叔子貢世子也籍先/資累千金年六十棄家散庫一年)¶
(盡不為子孫留財産散之一國及病無藥石之/儲死無瘞埋之所受施者相與反子孫之財也)又(疏廣/歸鄉)¶
(里以所賜金日與鄉里樂飲子孫因鄉里長者勸及身/在時為子孫立産業廣曰此金聖主所賜以恵養老臣)¶
(故樂與鄉/黨共之)拜畫象(魏志曹休父烈嘗為吳郡太守休後/至吳於太守舍見壁上祖父畫象恭)¶
(敬非怠乃下榻/泣涕同坐嘉之)假託(魏賈詡字文和道遇氐羗同行數/十人皆為所執詡曰我段公外孫)¶
<pb:KR3k0008_WYG_019-25b>¶
(也汝别理我我家必厚贖之段頴昔為邉將威/震西土故詡假而懼於氐羗氐羗果不敢害也)祖母老¶
辭官(晉李宻字令伯徴為太子洗馬以祖母/劉氏年老無人侍養乃上表陳情辭官)字孫(虞詡/祖父)¶
(為縣獄吏多所平理曰于公子孫竟至三公吾雖/不及于公子孫何必不為九卿遂字詡曰升卿)祖母¶
思芹(劉殷祖母王氏盛冬思芹而不言殷知之時年九/嵗乃於澤中慟哭乃有芹生於地得斛餘至芹生)¶
(乃/盡)孔有祖風(魏謩宣宗嘗曰謩名臣/孫有祖風朕心憚之)賛曰(謩之論議挺/挺有祖風烈)¶
(詩所謂是以/似之者歟)紹訓(姚珽始曾祖察嘗著漢書訓纂而後/之注漢書者多竊取其議為己説珽)¶
(著紹訓以/發明舊義)省中盤石(薛元超轉中書舍人省中有盤石/道衡為侍郎時常據以草制元超)¶
(毎見輒泫/然流涕)孝通幽顯(劉審禮少喪母為祖母元所養隋/末大亂道不通審禮尚少自鄉里)¶
<pb:KR3k0008_WYG_019-26a>¶
(負祖母度江轉側避地及天下平西入長安元每疾病/必親煑藥嘗而進元曰兒孝通幽顯吾一顧念疾輒間)¶
兼謨祖風(狄仁傑孫兼/謨有祖風)當興吾宗(王晙少孤好學祖有/方竒之曰是子當興)¶
(吾/宗)當嗣家聲(狄兼謨遷御史中丞帝曰卿/梁公後當嗣家聲不可不謹)祖母入見(王/承)¶
(元入朝祖母入見帝/命中宫禮賚異等)祖勲(衛次公為兵部侍郎故英公/李勣大理卿徐有功之孫皆)¶
(以貧不得調次公召見曰子之祖/勲在王室寜限常格即優補而遣)不能盡識(郭子儀諸/孫數十不)¶
(能盡識至問安/但頷之而已)勲業墮地(馬璘少孤流蕩無所業年二/十讀漢馬援傳至丈夫當死)¶
(邉野以馬革裹尸而歸慨然曰使吾/祖勲業墮於地乎為扶風郡王卒)事祖母(殷寅子亮/事祖母如)¶
(寅/在)材子賢孫(唐宰相世系序材子/賢孫不殞其世徳)¶
<pb:KR3k0008_WYG_019-26b>¶
　¶
　¶
　¶
　¶
　¶
　¶
　¶
　白孔六帖卷十九¶
