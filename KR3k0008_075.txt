# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.520033
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷七十五
<pb:KR3k0008_WYG_075-1a>¶
欽定四庫全書¶
　白孔六帖卷七十五　　唐　白居易　原本¶
　　　　　　　　　　　宋　孔　傳　續撰¶
　　大理卿(一/)　　　　鴻臚卿(二/)¶
　　司農卿(三/)　　　　太府卿(四/)¶
　　殿中監(五/)　　　　國子監(六/)¶
　　國子祭酒(七/)　　　司業(八/)¶
　　博士(九/)　　　　　少府監(十/)¶
<pb:KR3k0008_WYG_075-1b>¶
　　將作監(十一/)　　　軍器監(十二/)¶
　　都水監(十三/)　　　司天(十四/)¶
　　廢職(十五/)　　　　尚衣監(十六/)¶
　　光禄大夫(十七/)¶
　　太子太師太傅太保(十八/)¶
　　太子少師少傅少保(十九/)¶
　　賔客(二十/)　　　　詹事(二十一/)¶
　　諭德(二十二/)　　　庶子(二十三/)¶
<pb:KR3k0008_WYG_075-2a>¶
　　舎人(二十四/)　　　洗馬(二十五/)¶
　　王府官(二十六/)　　左右衛(二十七/)¶
　　金吾衛(二十八/)　　諸衛(二十九/)¶
　　羽林(三十/)　　　　左右神策(三十一/)¶
　　中郎將(三十二/)¶
　　　大理卿(一/)¶
白司刑(古曰/司刑)廷尉(秦曰廷尉漢/改為大理)垂泣(具斷/獄門)髙門(于公理/獄積隂)¶
(徳修宅令髙其門以待曰我子/孫必有昌者至定國為廷尉)棘署(聼獄扵棘/木之下)竹刑(三/尺)¶
<pb:KR3k0008_WYG_075-2b>¶
官尊九寺(任重/三章)郭氏七人呉家三代(子孫並/為廷尉)漢用平允¶
(任先/張釋)魏推明察(選在/鍾繇)况當愼罰之朝(宜重典/刑之法)當恤刑之¶
朝(居執法/之任)舜命臯陶(刑惟/明允)漢尊定國(道在/寛仁)朱博恐為官¶
屬所誣乃以意覆獄(具議/刑門)天下之平(髙柔字文明魏明/時為廷尉每曰廷)¶
(尉天下/之平)齊職儀云大理古官也唐虞以咎繇作士(士理/官也)¶
初秦置廷尉漢因之景帝改曰大理武帝又云廷尉哀¶
帝又曰大理王莽改曰作士東漢又曰廷尉魏復為大¶
理復改廷尉五代史百官志云梁加卿字曰廷尉卿後¶
<pb:KR3k0008_WYG_075-3a>¶
並因之北齊初為廷尉卿後復為大理卿隋因之唐初¶
因之改曰詳刑卿咸亨初復舊光宅初曰司刑卿神龍¶
初復舊孔大理寺卿一人少卿二人(掌折獄詳刑凡罪/抵流死皆上刑部)¶
(覆於中書門下繫/五日一慮百官志)龍朔二年改曰詳刑寺武后光宅元¶
年改曰司刑寺(同/上)清直(戴胄大理少卿缺帝曰大理人/命所繫胄清直其人哉即日命)¶
(胄長孫無忌被召不觧佩刀入東上閣門尚書封徳彛/論監門校尉不覺罪當死無忌贖胄曰校尉與無忌罪)¶
(均臣子扵尊極不稱誤法著御温劑飲食舟船雖誤皆/死陛下録無忌功原之可也若罰無忌殺校尉不可謂)¶
(刑繇是無忌/與校尉皆免)灋者布大信於人(冑時有詭資䕃冐牒取/調者詔許自首不首罪)¶
<pb:KR3k0008_WYG_075-3b>¶
(當死俄有詐得者獄具胄以法當流帝曰朕詔不首者/死而今當流是示天下不以信卿賣獄耶卿自守法而)¶
(使我失信奈何胄曰灋者布大信扵人言乃一時喜怒/所發陛下以一朝忿将殺之既知不可而寘扵法此忍)¶
(小忿存大信也若阿忿違信/臣爲陛下惜之帝大感悟)參處法意至析秋毫(戴胄/為大)¶
(理少卿犯顔據正數矣參處法意至析/秋毫隨類指擿言若涌泉帝益重之)下之寛猛視主¶
之好(劉徳威入為大理卿太宗問曰比刑網寖宻咎安/在徳威曰在君不在臣下之寛猛視主之好律失)¶
(入者减三失出者减五今坐入者無辜坐出者/有罪所以吏務深文為自營非有教使然也)執法平¶
恕方戴胄(張文瓘兼大理卿不旬日斷疑獄數百抵罪/者無怨言嘗有小疾因相與齋禱願亟視事)¶
(時以執法平/恕方戴胄)所守者公法(徐有功轉司刑少卿皇甫文/偹誣有功縱逆黨久之文偹)¶
<pb:KR3k0008_WYG_075-4a>¶
(坐事下獄有功出之或曰彼嘗䧟君扵死今生之何也/對曰爾所言者私忿我所守者公法不可以私害公)¶
薦張柬之(張柬之傳后它日又求人仁傑曰臣嘗薦張/柬之未用也后曰遷之矣曰臣薦宰相而為)¶
(司馬非用之乃/授司刑少卿)律令請崇寛簡(韓仲良為大理少/卿律令請崇寛簡)不樂¶
法家(元稹遷大理卿不樂/法家因謝所居官)禍福何常(張道原拜大理卿/何稠得罪籍其家)¶
(屬賜羣臣道源曰禍福/何常更資以衣食遺之)諌馳射(孫伏伽遷大理少卿帝/數出馳射伏伽諌帝恱)¶
占對無不盡(唐臨累遷大理卿髙宗嘗録囚臨占對無/不盡帝喜曰為國之要在用法刻則人殘)¶
(寛則失有罪惟是/折中以稱朕意)司刑丞(杜景佺徐有功並為司刑丞/與來俊臣侯思止同制獄人)¶
(稱之曰遇徐杜必生/遇來侯必死通典)狄仁傑(儀鳳中為大理丞周嵗斷/滯獄一萬七千人無寃訴)¶
<pb:KR3k0008_WYG_075-4b>¶
(者時武衛大将軍權善才坐誤斫昭陵栢樹仁傑奏罪/當免職髙宗令即誅之仁傑曰陛下必欲變法請從今)¶
(日為始臣不敢奉制殺善才䧟陛下/扵不道帝意解善才因而免舊史)¶
　　　鴻臚卿(二/)¶
白司賔(一名司/賔寺)漢尚勲賢寵崇郭况(東觀漢記郭况為/鴻臚上數幸其宅)¶
(飲酒賞金帛甚盛京/師號况家為金穴)魏推恒准選在崔林(魏志崔林字/徳儒為鴻臚)¶
(待遇諸外國約/故事皆有恒准)况當柔逺之朝宜遵典屬之任(典屬國/鴻臚卿)¶
(蘇武/為之)典客大行(漢書典客秦官也掌諸侯歸義蠻夷/景帝六年更名大行今更名大鴻臚)賔¶
賛(漢蕭因為陳留太守入/為大鴻臚不任於賔賛)掌蠻夷主胡(漢書曰典客秦/官秩中二千石)¶
<pb:KR3k0008_WYG_075-5a>¶
(掌諸侯及四方歸義蠻夷山濤唘事曰鴻臚主胡事前/後為之者率多不善了今缺當選御史中丞刁攸不審)¶
(可/否)掌四方夷　賛九賔禮(主儐賛九/賔之禮)王莽初改曰典客¶
東漢又曰大鴻臚其後並因之五代史百官志云至梁¶
加卿字除大字後魏又加大字北齊又除之隋氏因之¶
唐初因之龍朔二年改為同文卿咸亨初復舊光宅初¶
改曰司賔卿神龍初復舊孔鴻臚寺卿一人掌賔客及¶
㓙儀之事領典客司儀一署凡四夷君長以蕃望髙下¶
為簿朝見辨其等位(第三等居武官三品之下第四等/居五品之下第五等居六品之下)¶
<pb:KR3k0008_WYG_075-5b>¶
(有官者居本/班百官志)海外諸蕃入朝所獻之物先上其數於鴻¶
臚獻藥者鴻臚寺驗覆(同/上)龍朔二年改鴻臚寺曰同文¶
寺武后光宅元年改曰司賔寺(同/上)選親兵廵警(郭晞進/鴻臚卿)¶
(河中軍亂父子儀召首惡誅之其支黨猶反及晞選/親兵廵警以備非常奸人不得發以功拜殿中監)樵¶
貴帛賤(劉義節爲鴻臚卿時傾府庫為軍賞帑財大乏/義節曰今京師屯兵多樵貴帛賤若伐街苑樹)¶
(為薪以易布帛嵗/數十萬可致唐史)¶
　　　司農卿(三/)¶
白治粟(秦曰治/粟内史)月卿　大農　金糓(揚雄司農箴曰惟/時大農爰司金糓)¶
<pb:KR3k0008_WYG_075-6a>¶
漢崇儒學選在鄭𤣥(字康成徴/為大司農)晉寵貞亷任先崔氏(晉/崔)¶
(洪為司農手不執/珠玉口不言貨財)韓信歸漢(漢以為治/粟内史)典農　本藏不¶
給末用(漢毋将隆君房言大司農錢自供乘不給供養/勞賜一出少府蓋不以本蔵給末用不以人)¶
(力供浮費别/公私示正畧)天倉　國泉(韓楊天文要集曰天倉者大/司農也史㳺急就篇司農少)¶
(卿國之/泉也)司金　掌帛(揚雄大司農箴曰惟時大農惟司/金糓續漢書曰大司農卿一人中)¶
(二千石掌諸/錢糓金帛)周曰太府　莽改羲和(周禮有太府下大/夫鄭注云太府為)¶
(王理蔵之長今司/農矣羲和見下文)髙詡方正　牟融明逹(東觀漢記髙/詡字季回以)¶
(文學徴而拜大司農在朝以清白方正稱/牟融字子優爲大司農惟明逹稱為明卿)漢官儀云初¶
<pb:KR3k0008_WYG_075-6b>¶
秦置治粟内史掌糓貨漢因之景帝更名大農令武帝¶
更名大司農王莽改曰羲和又改為納言東漢復曰大¶
司農五代史百官志云梁加卿字除大字後魏又加大¶
字北齊又去之隋氏因之唐初因之龍朔二年改曰司¶
稼卿咸亨元年復舊孔司農卿一人少卿二人(掌倉儲/委積之)¶
(事揔上林太倉鈎盾導宫四署及諸倉司竹諸場宫苑/鹽池諸屯等監凡京都百司官吏禄廪朝㑹祭祀所須)¶
(皆供焉籍田則/進耒耜百官志)龍朔二年改司農寺曰司稼寺(同/上)鄙其¶
聚歛(竇静授司農卿趙元楷為少卿静鄙其聚歛因㑹/官屬大言曰如煬帝奢侈竭四海自奉司農湏公)¶
<pb:KR3k0008_WYG_075-7a>¶
(矣今天子躬節儉屈一人安/兆庶惡用云哉元楷大慙)倒用司農印追兵(段秀實/朱泚反)¶
(以秀實失兵必憤恨且素有人望使騎迎秀實與子弟/訣而入泚喜曰吾事成矣秀實知不可乃陽與合隂結)¶
(将軍劉海賔姚令言都虞候何明禮欲圖泚三人者皆/秀實素所厚源休教泚偽迎天子遣将韓旻領鋭師三)¶
(千疾馳奉天秀實以為宗廟之危不容喘乃遣人喻大/吏岐靈岳竊取令言印不獲乃倒用司農印追其兵旻)¶
(至駱驛得符還秀實謂海賔曰旻之來吾等無遺類我/當直摶殺賊不然死乃約事急為繼而令明禮應扵外)¶
奪象笏擊朱泚(段秀實翌日朱泚召秀實計事源休姚/令言李忠臣李子平皆在秀實戎服與)¶
(休並語至僣位勃然起執休腕奪其象笏奮而前唾泚/面大罵曰狂賊可磔萬段我豈從汝反邪遂擊之泚舉)¶
(臂捍笏中顙流血衊面匍匐走而賊衆未敢動而海賔/等無至者秀實大呼曰我不同反胡不殺我遂遇害)¶
<pb:KR3k0008_WYG_075-7b>¶
叢劇(杜中立遷司農卿繩吏急反為中傷左徙慶王傅/乆之復拜司農卿入謝帝曰卿用法深信乎荅曰)¶
(轂下百司養名不肯事如司農尤叢劇陛/下無遽信流言假臣數月事可濟帝許之)六宫飱錢(又/初)¶
(度支度六宫飱錢移司農季一出付吏大吏盡舉所給/於人權其子錢以給之既不以時黄門來督責慢罵中)¶
(立取錢納帑舎率五百一出/吏不得為奸遂以為法同上)杖而後奏(韋機拜司農少/卿兼知東都營)¶
(田甚見委遇有宦者扵苑中犯法機杖而後奏髙宗/嗟賞賜絹十疋謂曰更有犯者卿即鞭之不湏奏也)農¶
天下之本也故國有九列而司農氏居其一焉(元稹裴/武授司)¶
(農卿制農天下之本也故國有九列而司農氏居其/一焉前代非牟融之循理康成之儒學不在兹選)¶
　　　太府卿(四/)　(自梁已前無太府故事其文章並/闕今既列在九卿之數特存其序)¶
<pb:KR3k0008_WYG_075-8a>¶
　　　　　　　　(事應作文章且亦可参諸司農之/事用也)¶
白司府(古名少序/亦曰司府)位列月卿(職司/天府)漢用公勤(任先/蔡議)魏推¶
清白(選在/常林)况當貢賦之日(宜重帑/藏之司)居監臨之官(典出入/之務)¶
領貢獻於四方(彼無/虚月)掌財用於五庫(我有/司存)頒藏用之府¶
(周禮太宰貢之入頒/蔵用之府受藏受用)太府周官也周禮曰天官屬有太¶
府下大夫掌貢賦受其貨賄之入掌府蔵貨賄秦漢以¶
下不置其官職所司在司農少府矣至梁始置太府卿¶
陳及魏北齊隋皆因梁置之唐龍朔二年改為外府卿¶
<pb:KR3k0008_WYG_075-8b>¶
咸亨初復舊光宅初改為司府卿神龍初復舊孔太府¶
寺卿一人少卿二人(掌財貨廪蔵貿易揔京都四市左/右蔵常平七署凡四方貢賦百官)¶
(俸秩謹其出納賦物任土所出定精/麄之差祭祀幣帛皆供焉百官志)龍朔二年改太府¶
寺曰外府寺武后光宅元年改曰司府寺中宗即位復¶
曰太府(同/上)聚九州之賦辨百貨之名按其度程謹其出¶
納孰為主者外府上卿(裴武太府卿/制白居易)爲人嚴慤(李襲譽/召為太)¶
(府卿為人嚴/慤以威肅聞)尹卿筆(尹思貞召授司府少卿時卿侯知/一亦厲威嚴吏為語曰不畏侯卿)¶
(杖只畏/尹卿筆)物經楊卿者無不精麗(楊隆禮開元初為太府/卿時御府財物羡積如)¶
<pb:KR3k0008_WYG_075-9a>¶
(山隆禮性詳宻出納雖尋尺皆自按省物經/楊卿者無不精麗嵗常愛省數百萬本傳)任職二十¶
年(楊隆禮任職二十年九十餘卒隆禮罷太府𤣥宗訪/其子可代父任者宰相以謹餘謹矜謹名皆得父清)¶
(白帝喜擢謹矜監察/御史知太府出納)¶
　　　殿中監(五/)¶
孔殿中監一人從三品少監二人從四品(掌天子服御/之事其屬有)¶
(六局尚食尚藥尚衣尚乘尚舎尚輦凡聼朝率屬執繖/扇列扵左右大朝㑹祭祀則進爵行幸則侍奉仗内驂)¶
(乘百/官志)武徳元年改殿内監曰殿中省龍朔二年曰中御¶
府(監曰大監/丞曰大夫)陪燕私(姜皎明皇即位召授殿中少監出/入卧内陪燕私詔許捨敬坐與妃)¶
<pb:KR3k0008_WYG_075-9b>¶
(嬪連榻間擊毬闘雞呼之不名也賜/宫女廐馬及他珍物前後不勝計)玩佳樹令徙植其¶
家(帝在殿庭玩一佳樹皎盛賛之帝遽令徙植其/家後将誅竇懐貞等皎與宻議以功進殿中監)進圭¶
進爵(元稹韋&KR1050;度制殿中丞揔六尚以供/名物當進圭進爵之時不可虚位)¶
　　　國子監(六/)¶
白成均(國子/監也)太學(國/學)當文理之朝(奉成均/之職)不朝(漢時呉/王年老)¶
(以劉氏為祭酒/授几杖不朝)祭酒講學(漢王莾以安車駟馬/迎龔勝為祭酒議學)傳經(戴/逵)¶
(為儒材祭酒/刻石傳經)漢擢荀卿晉選劉毅(並為祭/酒也)¶
　　　國子祭酒(七/)¶
<pb:KR3k0008_WYG_075-10a>¶
白書(堯典曰克明俊徳以親九族九族既睦平章百姓/周受命封建宗盟百官春秋云周封兄弟之國十)¶
(有六同姓之國三十有五焉始選宗中之長而董之謂/之宗正成王時彤伯入為祭酒掌主親屬也漢秦因之)¶
(漢平帝更名宗伯王莾改名秩宗東漢復為宗伯至晉/以庶姓為之大祭酒漢魏皆同姓為之晉以後雜用庶)¶
(姓梁加卿除大字北齊/又加大字隋人除之)漢(髙祖七年自櫟陽從長安置/祭酒官以序之族劉向字子)¶
(政元帝時蕭望之周堪薦向為宗室忠直明經有行爲/祭酒劉徳字路叔脩黄老術少時數言事召見甘泉武)¶
(帝謂之千里駒昭帝初為祭酒丞後為祭酒/妻死大将軍欲以女妻之徳不敢畏盛滿也)東觀(劉平/字公)¶
(子以仁孝著聞永平三年為祭酒劉般字伯/與代名忠孝在朝竭忠建初元年拜祭酒也)續漢(祭酒/一人)¶
(秩二千石掌叙録王國嫡庶之從次及諸宗室親/屬逺近郡國嵗上宗室名若有犯法當髠以上請)孔國¶
<pb:KR3k0008_WYG_075-10b>¶
子監祭酒一人從三品(掌儒學訓導之政揔國子太學/廣文四門律書筭凡七學天子)¶
(視學皇太子齒胄則講義釋奠執經論議奏京文武七/品以上觀禮凡授經以諸經各為一經兼習孝經論語)¶
(老子嵗終考學官訓導/多少為殿最百官志)引學官皆名儒冠(陽嶠為國子/祭酒引尹知)¶
(章范行㳟趙𤣥黙/為學官皆名儒冠)當得名儒(楊綰是時元載秉政忌綰/望髙䟽薄之宦者魚朝恩)¶
(判國子監既誅因是建言太學當得名儒汰其選即拜/綰國子祭酒外示尊重而實以散地處之載日貪冒而)¶
(天下士議/益歸綰)請崇太學以立教本(蕭昕擢國子祭酒建請/崇太學以立教本帝悟)¶
(其言詔羣臣有籍於朝及神策/六軍子弟肄業者聼補生貟)論罷蚶菜(孔戣歴國子/祭酒會嶺南)¶
(節度使崔詠死謂裴度曰嘗論罷蚶菜者誰歟今安/在是可往為朕求之度以戣對即拜嶺南節度使)請¶
<pb:KR3k0008_WYG_075-11a>¶
以祭酒為太師氏(歸崇敬授國子司業以祭酒司器之/名非學官所宜業者請以祭酒為太)¶
(師氏位/三品)孔子碑(馮審歴國子祭酒監有孔子碑武/后所立睿宗署額審請琢周著唐)五經¶
掃地(祝欽明為國子祭酒帝與羣臣宴欽明自言/能八風舞盧蔵用嘆曰是舉五經掃地矣)¶
　　　司業(八/)¶
孔司業二人從四品(百官/志)誦鹿鳴蟋蟀篇(山惲累遷國/子司業景龍)¶
(中帝昵宴近臣及修文學士詔徧為伎餘臣各有所陳/皆鄙黷而山惲奏無所習惟知誦詩乃誦鹿鳴蟋蟀篇)¶
(未畢中書令李嶠以近規諷/止之帝嘉其直下詔褒咨)修講舎(陽嶠遷國子司業/嶠資謹飭好學喜)¶
(誘勸後生修講/舎人以為善職)生徒斤斤(陽城引諸生告之曰凡學者/所以學為忠與孝也諸生有)¶
<pb:KR3k0008_WYG_075-11b>¶
(乆不省親者乎明日謁城還養者二十軰有三年不歸/侍者斥之簡孝秀徳行升堂上沈酗不率教者皆罷官)¶
(講經籍生徒斤/斤皆有法度)左師右師(歸崇敬請以司業為/左師右師從四品)三世司¶
業(孔頴逹為右庶子兼司業子志亦終司業志子恵元/又為司業累太子諭徳三世司業時人美之本傳)¶
　　　博士(九/)¶
白秦官　董仲之文辭(史董仲舒景/帝時為博士)伏生之經學(伏生/濟南)¶
(人也為/秦博士)學官　當文明之代(居學校/之官)孔國子博士五人¶
正五品上(掌教三品已上及國公子孫從二品以上曾/孫為生者五分其經以為業周禮儀禮禮記)¶
(毛詩春秋左氏傳各六十人暇則習𨽻書國語說文字/林三倉爾雅毎嵗通兩經求仕者上扵監秀才進士亦)¶
<pb:KR3k0008_WYG_075-12a>¶
(如之學生以長㓜為序習正業之外教/吉凶二禮公私有事則相議百官志)龍朔二年改博¶
士曰宣業(同/上)廣文舘博士四人掌領國子學生業進士¶
者(同/上)天寳九載置廣文舘(同/上)冗不見治(韓愈既才髙數/黜官又下遷乃)¶
(作進學解以自諭三年博士冗不見治命與仇謀取敗/幾時冬煖而兒號寒年豐而妻啼飢頭童齒豁竟死何)¶
(禆不知慮此而/反教人為本傳)上書言當世事(朱朴擢國子毛詩博士/上書言當世事議遷都)¶
(不報/本傳)師屬(博士師屬/也韓文)¶
　　　少府監(十/)¶
孔少府監一人從三品少監二人從四品下(掌百工技/巧之政揔)¶
<pb:KR3k0008_WYG_075-12b>¶
(中尚左尚右尚織染掌治五署及謁治鑄錢𤣥市等監/供天子器御后妃服餙及郊廟圭玉百官儀物凡武庫)¶
(袍襦皆識其輕重乃蔵之冬至元日以給衛士諸州/市牛皮角以供用牧畜角筋腦革悉輸焉百官志)龍¶
朔二年改曰内府監武后垂拱元年曰尚方監(同/上)舉劾¶
(宗室臯進少府監時殿中侍御史李鈞與其弟京兆法/曹鍔宦既遂不肯還鄉母窮不自給臯行縣見之歎曰)¶
(入則孝出則弟有餘力則學若二/子者可與事君哉舉劾之並錮死)¶
　　　将作監(十一/)¶
白大匠(漢以監/為大匠)漢尊任隗始爲置貟(東觀漢記建武八/年始置将作大匠)¶
(自任/隗始)晉寵王彬且聞賜爵(晉書王彬為/将作大匠)省費(漢書英仲/華為大匠)¶
<pb:KR3k0008_WYG_075-13a>¶
(度用/省費)躬親(後漢陳伯直為将作大匠桓帝/崩營陵寝皆親作工為士卒先)問吏宫人數¶
(魏志楊阜為大匠卿時治宫殿發女充後宫庭阜欲上/疏請省宫人不見幸者乃召御府吏問後宫人數吏守)¶
(官令對曰禁宻不得宣露阜怒杖吏一百數之曰國/家不與九卿為宻乃與小吏為宻乎帝聞而驚憚)孔¶
將作監一人少監二人(掌土木工匠之政摠左校右校/中校甄官等署百工等監大明)¶
(興廢上陽宫中書門下六軍仗舎閑廐謂之内作郊廟/城門省寺臺監十六衛東宫王府諸廨謂之外作自十)¶
(月距二月休治功自冬至距九月休土/功凡治宫廟太常擇日以聞百官志)龍朔二年改将¶
作監曰繕工監咸亨元年曰營繕監天寳十一載改大¶
匠曰大監少匠曰少監(同/上)多所賚賞(姜確為将作少匠/䕶作九城洛陽宫)¶
<pb:KR3k0008_WYG_075-13b>¶
(及諸苑籞以幹力稱多/所賚賞㳺幸無不從)以工巧進(袁恕已将作少匠楊/務亷者以工巧進恕)¶
(已恐其復啟游娯侈麗之漸言於中宗曰務亷位九卿/忠言嘉謨不聞而専事營創以媚上不斥之亡以詔德)¶
修洛陽宫(竇璡貞觀初遷将作大匠詔修洛陽宫鑿池/起山務極侈浮費不勝筭太宗怒詔毁之免)¶
(其/官)¶
　　　軍器監(十二/)¶
孔軍器監一人正四品上(掌繕甲弩以時輸武庫揔署/二一曰弩坊二曰甲坊百官)¶
(志/)武徳初有武器監一人七年廢軍器監八年復九年¶
又廢開元三年置十一年復廢十六年復(同/上)邊備脩舉¶
<pb:KR3k0008_WYG_075-14a>¶
(韋湊遷太原尹兼北/都軍器監邊備修舉)¶
　　　都水監(十三/)¶
孔都水監使者二人正五品上(掌川澤津梁渠堰陂池/之政揔河渠諸湋監署)¶
(凡漁捕有禁溉田自逺始先稻後稑斗門長/節其多少而均焉府縣以官督察百官志)武徳初廢¶
都水監為署貞觀六年復為監改令曰使者龍朔二年¶
改都水監曰司津監武后垂拱元年改都水監曰水衡¶
監使者曰都尉開元二十五年不𨽻将作監(同/上)二伯益¶
(唐史杜佑曰伯益為虞今虞部/郎中都水使者則二伯益也)¶
<pb:KR3k0008_WYG_075-14b>¶
　　　司天(十四/)¶
白太史(周官太史掌/建邦之六典)日官(𫝊天子有日官諸侯/有日御日官太史也)厎日(日/官)¶
(居卿以底日禮也注位如卿而不在/六卿之數故曰居卿底致也平致也)掌日之官(司天/之吏)觀¶
乎天文(以察/時變)率由舊典　欽若昊天　齊七政於銅渾¶
(視四時/於玉律)職非其才(則必昏/迷天象)官宿其業(所以敬/授人時)頌正朔(授/人)¶
(時/)掌邦六典(授嵗/四時)日月星辰(乾象/不忒)分至啟閉(嵗功/有成)書雲¶
之史(窺管/之官)二十四氣(三百/六旬)恊時月正日(書/)月令孟春命¶
太史司天厯候日月星辰宿離不忒無失經紀以初為¶
<pb:KR3k0008_WYG_075-15a>¶
常(厯推察也候占候也宿二十八宿也離猶厯也/七曜為經二十八宿為紀初謂孟春歳首也)虞書¶
曰乃命羲和欽若昊天厯象日月星辰敬授人時(羲和/氏掌)¶
(天地日月之官辰日月/所㑹也厯象分節也)人代天工(史分/日月)鳳凰之正(傳曰/少昊)¶
(氏以鳥名官鳳凰氏厯正也注/鳳凰知天時故以名厯正之官)頒朔(周禮太史頒/朔於邦國)當同¶
文之朝(思稟/正朔)奉太史之職(宜察/天時)行夏之時(從周/之典)渾天儀¶
(張衡字平子為太史官遂研窮隂陽妙盡璇璣之正/作渾天儀以漏水轉之於室内與天相應若符合)南¶
正(髙陽命南/正重司天)式叙三辰(晉書曰髙陽命南正帝嚳亦式/叙三辰唐虞則羲和夏則昆吾)¶
(殷則巫咸周則史佚魯梓慎宋子韋齊甘徳/鄭禆竈魏石由其巫咸髙石之説後代所宗)¶
<pb:KR3k0008_WYG_075-15b>¶
　　　廢職(十五/)¶
白夏書曰羲和湎淫廢時亂日(沈湎扵酒廢/天時亂甲乙)俶擾天紀¶
(紀文也/擾亂也)遐棄厥司昬迷於天象以干先王之誅政典曰¶
先時者殺無赦不及時者殺無赦(政典夏國典也先後/謂厯不合天時有太)¶
(先太後殺/之無赦也)星辰不觀(焉知/天道)既不勤於視夜(必有失/扵授時)罪既¶
彰於亂日(職徒列/於觀天)正朔失序(實亂/人時)¶
　　　尚衣監(十六/)¶
白復陶　陶正(傳曰昔虞閼父為周陶正注/陶正復陶也主君上之衣服)齊三服官¶
<pb:KR3k0008_WYG_075-16a>¶
(漢元詔罷齊三服官注春獻冠幘/為首服紈素為冬服輕綃為夏服)害女工之物無作(哀/詔)¶
(齊三服官織綺繡難成害女/工之物宜皆止無作輸納也)灋天地之數　舉冬夏之¶
冝(丞相蕭何御史大夫周昌等議春夏秋冬天子所服/當法天地之數中得人和故自天子王侯有土之君)¶
(及兆人能法天地順四時奉宗廟天下之大禮臣請法/之中謁者趙堯舉春李舜舉夏倪湯舉秋貢禹舉冬各)¶
(奉一時制可注云各/主一時禮物朝祭事)¶
　　　光禄大夫(十七/)¶
白門施行馬(漢官儀光禄大夫秩用二千石光/禄勲門外特施行馬以旌别之)傳呼甚¶
寵(漢王仲翁出蒼頭盧兒傳呼甚寵蕭望之守門顧/望之謂曰不肯碌碌反抱闗乎望之曰人各有志)白¶
<pb:KR3k0008_WYG_075-16b>¶
馬生(漢張湛為光禄大夫數諌上常乘白馬/每有異政上輙曰白馬生且復諌者矣)¶
　　　太子太師太傅太保(十八/)　(古官也銀章青綬/)¶
白承華(太子門名文選曰遵彼承華又/曰髙歩承華皆謂天子諸宫)博望(太子/苑名)東朝¶
(太子朝也文選/曰東朝既建)教事　諭徳　輔翼(禮曰凡三王之教/世子必以禮樂師)¶
(也者教之以事而諭諸徳也保也/者慎其身而輔翼之以歸諸道)入則有保出則有師¶
是故教諭而徳成也　司業　司成(禮曰樂正司業父/師司成一有元良)¶
(萬國以貞注貞正也司主也/言樂正教以業父師教以成)元良之輔教諭之司(並見/上注)¶
襁褓之訓(賈誼䟽曰古之王者太子在襁褓之中置三/公導之以教訓去邪人選端士太子見正言)¶
<pb:KR3k0008_WYG_075-17a>¶
(行正道三代長/久以其輔翼之)羽翼之賢(漢恵為太子用張良策迎四/皓四皓來為太子客髙祖見)¶
(之心/觧)尊敬(詩曰尊敬師傅又漢詔曰/國之将興尊師禮傅也)迎於崇賢(晉東宫/故事皇)¶
(太子詣崇賢/門迎師傅)講於宣武(晉山濤為太傅講於宣/武堂乘歩輦導太子)親拜(晉/賀)¶
(循字彦先為世儒宗除太子/太傅命皇太子親往拜之)奉觴(疏廣字仲翁為太子/太傅廣兄子受為少)¶
(傅宣帝置酒太子躬奉/觴以為夀上甚嘉之)漢擇名儒(任先/疏廣)晉崇碩徳(選在/山濤)¶
况當尊敬之朝(宜慎父/師之選)當元良之日(居輔翼/之司)屬監撫之¶
餘(敦師資/之本)鮑魚(賈誼書曰文王使太公望傅太子發發/嗜鮑魚望曰鮑不登於俎安有非禮之)¶
(物養太/子哉)孔太子太師太傅太保各一人從一品(掌輔導/皇太子)¶
<pb:KR3k0008_WYG_075-17b>¶
(毎見迎拜殿門三師答拜毎門必譲三師坐太子乃坐/與三師書前名惶恐後名惶恐再拜太子出則乘路備)¶
(鹵簿以從/百官志)請朝願留(張茂昭憲宗元和二年請朝五奏/乃聼願留不許加兼太子太保)¶
召訪政理(趙宗儒太和初進太子太傅文宗召訪政理/對曰堯舜之化慈儉而已願陛下守之帝納)¶
(其/言)年八十官太師(顔真卿改太子太師李希烈䧟汝州/盧杞乃建遣真卿四方所信若往諭)¶
(之可不勞師而定詔可公卿皆失色李勉以為失一元/老貽朝廷羞宻表固留至河南河南尹鄭叔則以希烈)¶
(反狀明勸不行答曰君命可避乎既見希烈時朱滔王/武俊田悦李納使者皆在坐謂希烈曰聞太師名徳久)¶
(矣公欲建大號而太師至求宰相孰先太師者真卿叱/曰若等聞顔常山否吾兄也禄山反首舉義師後雖被)¶
(執詬賊不絶于口吾年且八十官太師吾守吾/節死而後已豈受若等脅邪諸賊失色本傳)年八十¶
<pb:KR3k0008_WYG_075-18a>¶
升降如儀(盧鈞守太子太師帝元日大饗含元殿鈞/年八十升降如儀音吐鴻暢舉朝咨歎)讓¶
田(于志寕兼太子少師俄/遷太傅讓田見賞由門)¶
　　　太子少師少傅少保(十九/)¶
白少傅(漢置太/子少傅)輜車(東觀漢記桓榮為太子少傅賜以/輜車榮大會諸生陳車馬印綬曰)¶
(今日之榮是/稽古之力)小輦(晉山濤為少傅拜太子求退/帝賜小輦乗之以訓太子也)漢用名¶
儒任先疏受(受為太/子少傅)晉推碩徳選在羊公(羊枯字/叔子)孔少¶
師少傅少保各一人從二品(掌曉三師徳行以諭太子/奉太子以觀三師之道徳)¶
(百官/志)冀得效愚鄙(李綱拜太子少保尚書詹事上書太/子曰綱老矣幸未就木備位保傅冀)¶
<pb:KR3k0008_WYG_075-18b>¶
(得效愚鄙曰殿下飲酒過量非養生之道凡為人子務/孝謹以慰上心不宜聼受邪説與朝廷生惎間太子覽)¶
(書不/懌)以政事詣東宫(李綱為少師以足疾賜歩輿/聼乗至閤門以政事詣東宫)以老¶
乞身(張行成拜尚書左僕射太子少傅永徽四年自三/月不雨至五月行成懼以老乞身制答曰古者策)¶
(免乖罪已之義此在朕寡徳非宰相咎/乃賜宫女黄金器勑勿復辭行成固請)月益仙韶院錢¶
(王起改太子少師起治生無撿所得禄賜為僮婢盗有/貧不能自存帝詔月益仙韶院錢三十萬議者謂與玩)¶
(臣分給可耻也起/頼其入不克讓)卒輔吾兒(李綱帝曰知公直/士幸卒輔吾兒)始詣東¶
宫(房𤣥齡加太子少師始詣東宫皇/太子欲罷之𤣥齡讓不敢謁乃止)¶
　　　賔客(二十/)¶
<pb:KR3k0008_WYG_075-19a>¶
孔太子賔客四人正三品(掌侍從規諌賛相禮儀/宴會則尚齒百官志)貞觀¶
十八以宰相兼賔客開元中定貟四人(同/上)左右太子(李/固)¶
(言進給事中将作監王堪坐治太廟不謹改太子賔客/固言上還制書曰陛下當以名臣左右太子堪以慢官)¶
(斥居調䕶地非所/宜詔改他王傅)調䕶春闈(夫望優四皓然後能調/䕶春闈白居易趙昌制)以¶
安車召拜(武攸緒中宗初降封巢國公遣杜謹盈齎書/以安車召拜太子賔客苦祈還山詔可安樂)¶
(公主出降又遣通事舎人李邈以璽書迎之将至通事/舎人賛就位攸緒趣就常班再拜帝愕然禮不及行朝)¶
(廷歎息賜予無所受親貴來謁道寒温外黙無所/言及還中書門下學士朝官五品以上並祖城東)言天¶
下大本(鄭肅力學開成二年召拜吏部侍郎帝以肅嘗/輔導東宫詔兼賔客為太子授經既而太子母)¶
<pb:KR3k0008_WYG_075-19b>¶
(愛弛為䜛所乘廢斥有端肅因入見言/天下大本不輕動意致深切帝為動容)¶
　　　詹事(二十一/)¶
白漢(竇嬰字王孫孝景帝即位為詹事孔/霸字次孺宣帝時以經授太子詹事)晉記(卞壼字/望之遷)¶
(太子詹事代稱壼裁/斷朝實忠於事上)漢官儀(詹事秦官也秩/二千石晉公卿)禮秩(太常/始立)¶
(之云/云)齊職儀(品第三銀章青綬擬/尚書令位視領将軍)孔詹事府詹事一人¶
正三品少詹事一人正四品上(掌統三事十率府之政/少詹事為之貳百官志)¶
論者多其正(馮定改太子詹事鄭覃兼太子太師上曰/欲㑹尚書省定據禮當集詹事府論者多)¶
(其/正)貟外詹事(嚴挺之徙絳州帝顧林甫曰嚴挺之安在/此其材可用林甫退召其弟損之與道舊)¶
<pb:KR3k0008_WYG_075-20a>¶
(諄諄欵曲且許羙官因曰天子視絳州厚要當以事自/解歸得見上且大用因紿挺之使稱疾願就醫京師林)¶
(甫已得奏即言挺之春秋髙有疾幸閑官得自養帝恨/叱久之乃以為貟外詹事詔歸東都挺之鬱鬱成疾)¶
太子順納(劉憲遷太子詹事時𤣥宗在東宫雅意墳史/憲唘曰殿下儲副若有絶人之才非以尋擿)¶
(章句要通大意而已侍讀禇元量經明行脩/耆年宿望宜數召問以察其言太子順納)¶
　　　諭德(二十二/)¶
孔左右諭徳正四品下(掌諭皇太子以道徳隨事諷賛/皇太子朝宫臣則列侍左階出)¶
(入騎從/百官志)官之有諭徳猶上臺之有騎省也清班優秩所¶
選非輕(白居易/元稹制)東朝諭導(杜牧郭/錥制)¶
<pb:KR3k0008_WYG_075-20b>¶
　　　庶子(二十三/)¶
白掌侍從獻替　職授八舎(八次八/舎之職)班同三舎(擬侍中/中書侍)¶
(郎班/次同)受命天朝入侍儲幄(顔/含)秦寵蒙恬　晉尊孔演(演/傳)¶
(授經學並/為庶子)宫官稱陪臣(晉鄭黙字思允與郭奕俱為中/庶子朝廷以太子官屬宜稱陪)¶
(臣黙上言太子體皇極之尊/不同列國官皆天命遂從之)孔左庶子掌侍從賛相駮¶
正啓奏右庶子掌侍從獻納啓奏(于志寕加常侍太子/左庶子是時建議七)¶
(廟羣臣請以凉武昭王為始祖志/寧以凉非王業所因獨建議違之)當輔以正道(帝嘗謂/志寜曰)¶
(古者天子既生士負之即置輔弼昔成王以周召為師/傅日聞正道習以性成今太子㓜卿當輔以正道無使)¶
<pb:KR3k0008_WYG_075-21a>¶
(邪僻唘其心勉之官賞可不次得也太子承/乾數有過惡志寕欲救止之上諌苑以諷)諌多任宦¶
官(太子左右多任宦官志寜諫曰奄宦者體非全氣専/柔便佞託親近為戚權假出納為禍福故伊戾敗宋)¶
(易牙亂齊趙高亡秦張讓傾漢近髙齊任鄧長顒為侍/中陳徳信為開府内預宴私外干朝政齊卒顛覆今殿)¶
(下左右前後皆用寺人輕忽髙班凌轢貴仕品命/失序經紀不立行路之人咸以為恠太子益不悦)更日¶
侍讀東宫(崔神基長安中轉太子右庶子是時突厥使/者入見皇太子應朝有司移文東宫召太子)¶
(神慶諌曰今太子與陛下異宫非朝朔望而别喚/者請降墨敕玉契詔可尋詔與詹事更日侍讀)輟卿¶
以佐太子(杜正倫帝詔正倫曰吾兒㓜未有就徳我常/物戒之今當監國不得朝夕見故輟卿扵朝)¶
(以佐太子謹之勉之他日又言朕十八猶在人間情偽/無不察及即位處置有失必待諫乃釋然悟况太子生)¶
<pb:KR3k0008_WYG_075-21b>¶
(深宫不及知邪且人主不可自驕今若詔天下敢諌者/死将無復發言矣故朕孜孜延進直言卿其以是曉太)¶
(子冀禆/益之)奉入同職事三品(王方慶直拜左庶子進封公/奉入同職事三品兼侍太子)¶
(讀書方慶奏人臣扵天子未有斥太子名者晉山濤唘/事稱皇太子不名孝敬為太子更𢎞為崇沛王為太子)¶
(更賢為文今東宫門殿名多嫌/觸請一改之以恊舊典制可)時稱有公望(錢徽任左/庶子韓公)¶
(武以賂結公卿遺徽錢二十萬不納或言非當/路可無讓徽曰取之在義不在官時稱有公望)賜鍾乳¶
(高季輔進授太子右庶子數上書言得失辭誠切至/帝賜鍾乳一劑曰而進藥石之言朕以藥石相報)所¶
薦豪俊士(薛元超檢校太子左庶子所薦豪俊士若任/希古髙智周郭正一王義方孟利貞鄭祖玄)¶
(鄧𤣥挺崔融等皆/以才自名扵時)左右中䕶(龍朔二年改左右庶/子為左右中䕶通典)屏居¶
<pb:KR3k0008_WYG_075-22a>¶
恬静(趙宗儒罷為太子右庶子/屛居恬静奉朝請而已)典機劇(許敬宗髙宗在/東宫遷太子右)¶
(庶子髙麗之役太子監國定/州敬宗與髙士亷典機劇)¶
　　　舎人(二十四/)¶
白屬文(宋書王僧逹善屬文帝/召見徳陽殿拜舎人)獻頌(潘尼字正叔為太/子舎人時獻釋奠)¶
(頌/)南土之望(晉書顧榮南土秀/望為太子舎人)起家(張華起家為/太子舎人)以授¶
經拜(景帝使晁錯詣伏生授/尚書還拜太子舎人)置驛迎賔(鄭當時為太子/舎人毎五日休)¶
(沐常置驛/馬迎賔客)孔太子舎人四人正六品上(掌令書表啓諸/臣上皇太子大)¶
(事以牋小事以唘其封題皆上/右春坊通事舎人以進百官志)來李(李義府侍晉王為/太子除舎人崇賢)¶
<pb:KR3k0008_WYG_075-22b>¶
(館學士與司議郎來濟/俱以文翰顯時稱來李)¶
　　　洗馬(二十五/)¶
白朝推文士選在陸機(機起家為/太子洗馬)時號玉人擢於衛玠¶
(晉衛玠為洗馬/時人號為玉人)孝聞(晉李宻字令伯為太子洗/馬事祖母劉氏以孝聞)先馬(漢/百)¶
(官表曰洗馬貟十六人秩如謁者如淳曰/前驅也國語曰勾踐為夫差馬先或為洗)¶
　　　王府官(二十六/)¶
白劉寔以祭酒遷(晉書遷為/廣陵王師)阮孚以尚衣領(晉書阮孚/為吏部東)¶
(郡王師孚/字遥集)張昭爲長吏侍宴升堂(呉/記)龎秀為司馬位加¶
<pb:KR3k0008_WYG_075-23a>¶
輔國(加輔國/将軍)被刑(申公傳楚太子戊無道疾申/公及為王胥靡申公腐刑也)減死(王/式)¶
(翁思為昌邑王師王無道羣臣以不輔導誅式曰/臣以詩三百五篇朝夕授王云云書奏減死也)戒子¶
孫(王吉為昌邑中尉以數諫王得減死髠戒/子孫母為王國吏及子駿遷趙内史棄官)重師傅(清/河)¶
(王慶傅衛訢私贓千萬詔案治并責慶不舉之状慶曰/訢以師傅之尊選自聖朝臣唯知聼從不意有此紏察)¶
(上嘉/其對)孔王府𫝊一人從三品掌輔正過失友一人從五¶
品下掌侍游處規諷道義記室參軍事二人掌表唘書¶
䟽(百官/志)居府出入十年(房𤣥齡太宗以燉煌公徇渭北/杖策上謁轅門一見如舊署渭)¶
(北道行軍記室参軍公為秦王即授府記室征伐未嘗/不從衆争取恠珍𤣥齡獨収人物致幕府與諸将宻相)¶
<pb:KR3k0008_WYG_075-23b>¶
(申結人人願盡死力王嘗曰漢光武得鄧禹門人益親/今我有𤣥齡猶禹也居府出入十年軍符檄駐馬即辦)¶
(文約理盡/初不著藁)王佐才(杜如晦秦王引為府兵曹叅軍時府/屬多外遷王患之房𤣥齡曰去雖多)¶
(不足吝如晦王佐才也大王若終守藩無所事必欲經/營四方捨如晦無共功者王驚曰非公言我幾失之)¶
賦詩尤工(杜淹秦王引為天策府兵曹叅軍文/學館學士常侍宴賦詩尤工賜銀鍾)明珠兼¶
乗未若一言(薛収授天策府記室叅軍嘗上書諫王止/畋獵王答曰覽所陳知戒我者卿也明珠)¶
(兼乘未若一言今/賜黄金四十挺)小記室(薛元敬武徳中為祕書郎天/策府叅軍直記室文學館學)¶
(士是時収與房杜處腹心之寄更相結附元敬謹畏未/嘗申欵曲如晦歎曰小記室不可得而親不可得而踈)¶
棄官(郝處俊再轉滕王友/耻為王府屬棄官去)以重吾府(韋思謙沛王府長/史皇甫公義引為)¶
<pb:KR3k0008_WYG_075-24a>¶
(倉曹㕘軍謂曰公非池中物/屈公為數旬客以重吾府)賴卿師矩(劉禕之拜相王/府司馬帝謂曰)¶
(卿家忠孝朕子頼卿師矩/冀蓬在麻不扶而挺也)識逺文詳(韋湊入為相王府/屬時姚崇兼府長)¶
(史嘗曰韋子識逺/文詳吾恨晚得之)王得自擇(劉賛秦王從榮握兵而驕/多過失言事者請置師傅)¶
(以輔翼之大臣畏王不敢决其事因請王自擇秦王即/請賛乃拜賛祕書監為秦王傅賛泣曰禍将至矣五代)¶
(史/)天下無雙(張薦調露初登進士第考功貟外郎騫味/道見所對稱天下無雙授岐王府叅軍)¶
吾之相如(盧照隣調鄧王府典籖王/愛重謂人曰此吾之相如)郎家二賢(郎餘令/見松栢)¶
(門/)舉五孝(趙洪智入為陳王師講孝經百/福殿洪智舉五孝見講論門)甚見尊憚(蘇/良)¶
(嗣髙宗時為周王府司馬王年少不法良嗣數/諫王以法繩府官不職者甚見尊憚帝異之)不事江¶
<pb:KR3k0008_WYG_075-24b>¶
滕蔣虢(江安主元祥性慵遴時滕蒋虢三王皆貪暴得/其府官者惡之不願行當時語曰寕向儋崖振)¶
(白不事江/滕蒋虢)檄雞(雞/門)¶
　　　左右衛(二十七/)¶
孔左右衛上將軍各一人從二品大將軍各一人正三¶
品將軍各二人從三品掌宫禁宿衛凡五府及外府皆¶
揔制焉凡五府三衛及折衝府驍騎番上者受其名簿¶
而配以職皇帝御正殿則守諸門及内廂宿衛仗非上¶
日亦將軍一人押仗將軍缺以中郎將代(武徳五年改/左右翊衛曰)¶
<pb:KR3k0008_WYG_075-25a>¶
(左右衛府/百官志)交㦸之下周廬肅然(白居易李演左/衛上将軍制)八屯之¶
警廵士卒之勤惰爾為其正盡得察之(同/上)恐唐官以射¶
為耻(泉獻誠天授中以右衛大将軍兼羽林衛武后嘗/出金幣命宰相南北牙羣臣舉善射五軰中者以)¶
(賜内史張光輔舉獻誠獻誠讓玉鈐大将軍薛吐摩支/摩支固辭獻誠曰陛下擇善射者然皆非華人恐唐官)¶
(以射為耻不如/罷之后嘉納)宿衛三十年(薛平授右衛将軍/宿衛三十年本傳)故事諸¶
衛大将軍與尚書更為之(韋凑遷右衛大将軍𤣥宗問/曰故事諸衛大将軍與尚書)¶
(更為之近時職轉故用卿以/重此官其母辭尋徙河南尹)延入閤語(宇文士及擢右/衛大将軍𤣥宗)¶
(延入閤語或至夜分/遇休沐往往馳召)¶
<pb:KR3k0008_WYG_075-25b>¶
　　　金吾衛(二十八/)¶
白金吾　緹騎(百官志金吾/統緹騎二百)爪矛之軍(予王之/爪牙)輦轂之¶
衛　環衛　警廵(西京賦曰/警夜廵晝)嚴衛(禁/兵)統勾陳之衛(權蘭/綺之)¶
(兵/)歎(後漢光武帝歎曰/仕宦當為執金吾)贖罪(楊淮奏梁兾叔父執金/吾制以三月之俸贖罪)環¶
列之尹　中尉　有式道(漢百官志中尉掌徼廵京師/武帝更名執金吾有式道左)¶
(右中注云式道持/麾至宫門門乃開)孔左右金吾衛(掌宫中京城廵警烽/堠道路水草之宜凡)¶
(翊府之翊衛及外府佽飛番上者皆屬焉師田則執左/右營之禁南衙宿衛官将軍以下及千牛畨上者皆配)¶
(以職大功役則與/御史循行百官志)龍朔二年改左右候衛曰左右金吾¶
<pb:KR3k0008_WYG_075-26a>¶
(同/上)摧擿姦伏(宗室晦遷金吾将軍摧擿/姦伏無留隱吏下畏之)多識舊儀(宗室/若水)¶
(為左金吾衛大将軍兼通事舎人多識/舊儀每宣勞揖賛進止闊華有可觀者)三至左金吾大¶
將軍(張暐再為羽林大将軍/三至左金吾大將軍)晝夜循行(田仁會遷右金/吾將軍所得禄)¶
(估有贏輒入之官人以為尚名然資彊摰疾惡晝夜循/行有絲毫姦必發廷中擿罰日數百京師無貴賤舉憚)¶
(之/)劾巫徙于邊(巫傳鬼道惑衆自言能活死/人市里尊神仁會劾徙于邊)領禁兵戍¶
咸陽(張獻甫累遷至左金吾衛将軍李懐光叛吐/蕃盗邊獻甫領禁兵戍咸陽累年兵農恱安)捕惡¶
少優戱(杜中立歴左右金吾衛大将軍京師惡少優戱/道中具騶唱呵衛自謂盧言京兆驅放自如中)¶
(立部從吏捕/繋立箠死)大言國有直臣(張萬福拜右金吾将軍陽/城等詣延英門論裴延齡)¶
<pb:KR3k0008_WYG_075-26b>¶
(事伏閣不去帝震怒左右懼不測萬福大言曰國有直/臣天下無慮矣吾年八十與見盛事徧揖陽城等勞之)¶
(天下益/重其名)執金入侍(杜牧王/釗訓)伺察城中細事(徳宗時金吾/大將軍李翰)¶
(好伺察城中/細事唐舊史)¶
　　　諸衛(二十九/)¶
白傳曰潘崇為太師且掌環列之尹(環列之尹宫衛之/官列兵而環王宫)¶
李將軍(李廣嘗夜獵至覇上亭長呵止之從者曰故李/将軍亭長曰今将軍猶不可况故也李廣遂宿)¶
(於亭/下)分職環衛(重名/冠軍)上將軍處右(偏將軍/處左)孔左右驍衛¶
(掌司左右衛凡翊府之翊衛外府豹騎畨上者分配之/凡八兵守諸門左皇城四靣宫城内外則與左右衛分)¶
<pb:KR3k0008_WYG_075-27a>¶
(知助輔武徳五年改左右驍騎尉/曰左右驍騎府龍朔二年省府字)左右武衛(掌同左右/衛凡熊渠)¶
(畨上者/分配之)左右威衛(凡羽林畨上者分配之凡分/兵主守則知皇城東面同上)龍朔二¶
年(左右威衛曰/左右武威衛)光宅元年(左右威衛曰/左右豹韜衛)左右領軍衛(凡/射)¶
(聲畨上者分配之凡分兵/主守則知皇城西面同上)龍朔二年(左右領軍衛曰左/右戍衛咸亨元年)¶
(改左右武衛曰領軍衛武后光宅元/年左右領軍衛曰左右玉鈴衛同上)左右監門衛(掌諸/門禁)¶
(衛及門籍文武官仗及監門衛以帳報内門凡朝叅奏/事待詔官及繖扇儀仗出入者閱其數以物貨器用入)¶
(宫者有籍有傍左監門将軍判入右監門将軍/判出月一易其籍行幸則率屬扵衙門監守)左右千¶
午衛(掌侍衛及供御兵仗以千牛備身左右執弓箭宿/衛以主仗守戎器朝日領備身左右升殿列侍親)¶
<pb:KR3k0008_WYG_075-27b>¶
(射率屬以/從並同上)龍朔二年左右千牛府曰左右奉宸衛後又¶
曰千牛(同/上)躍馬挺槍刺於萬衆中(秦叔寳每敵有驍将/銳士震耀出入以夸)¶
(衆者秦王輙命叔寳往取之躍馬挺槍刺扵萬/衆中莫不如志及平隱巢功拜左武衛大将軍)臨難不¶
屈(劉洪基京師平功第一授右驍衛将軍討薛舉戰淺/水原八緫管軍皆没惟洪基一軍戰力矢盡為賊拘)¶
(帝以臨難不/屈優䕶其家)典衛屯兵(阿史那社爾率衆内屬十年入/朝授左驍衛大将軍處其部扵)¶
(靈州詔尚衡陽長公主/為駙馬都尉典衛屯兵)宿衛四十八年(阿史那忠擢右/驍衛大将軍宿)¶
(衛四十八年無纎/隙人比之金日磾)脱巾固諫(執矢思力授左領軍将軍/帝逐鹿苑中思力諌曰陛)¶
(下為四海父母乃自輕臣竊殆之/後復逐鹿思力脱巾𢃄固諌乃止)佩大横刀(王及善除/右千牛衛)¶
<pb:KR3k0008_WYG_075-28a>¶
(将軍帝曰以爾忠謹故擢三品要職羣臣非捜辟/不得至朕所爾佩大横刀在朕側亦知此官貴乎)累從¶
征討(柴紹髙祖即位拜左翊衛大将/軍累從征討以多進封霍國公)歴二百餘戰(秦叔/寳拜)¶
(左武衛大将軍後稍移疾嘗曰吾少長戎馬間/歴二百餘戰數重創出血且數斛安得不病乎)解金𢃄¶
投地(皇甫無逸轉右武衛将軍王世充篡棄母妻斬/闗自歸追騎及無逸解金𢃄投之地餘見忠門)安¶
坐遣人為彈琵琶(柴紹轉右驍衛大将軍吐谷渾党項/冦邉虜據髙射紹軍紹安坐遣人為)¶
(彈琵琶見/謀畧門)毒酒(楊思訓從幸并州右武衛大将軍慕容/寳節夜要思訓與謀亂思訓不敢對寳)¶
(節懼毒酒以進思訓死妻訴之流寳節嶺表/至龍門追斬之乃詔以毒寘人者重其法)¶
　　　羽林(三十/)¶
<pb:KR3k0008_WYG_075-28b>¶
白羽林(漢置羽/林郎)嚴衛(禁/兵)羽林衛　良家(漢羽林材官取/三輔良家之子)¶
(自給/鞍馬)孤兒(漢羽林諸孤兒並父死子代皆武帝時/擊匈奴死子子孤不能自活養扵羽林)孔左¶
右羽林軍大將軍各一人正三品將軍各三人從三品¶
(掌統北衙禁兵督攝左右廂飛騎儀仗大朝㑹則周衛/階陛廵幸則夾馳道為内伏凡飛騎畨上者配其職有)¶
(勑上南衙者大将軍承墨勑白多於金吾引駕/仗官與監門奏覆降墨勑然後乃得入百官志)國家設¶
十二衛猶漢之有南北軍而左右羽林尤稱親重自諸¶
衛而移鎮者謂之美遷(白居易王/元輔制)掌勾陳而䕶建章備¶
廵警而嚴羽衛(同/上)軍有羽林用灋星象統之爪士以拱¶
<pb:KR3k0008_WYG_075-29a>¶
宸居(李彦/佐制)統良家之騎士訓期門之材官(王士/則制)誅二張¶
(李多祚以勞改右羽林大将軍遂領北門衛兵張柬之/将誅二張以多祚素感慨可動以義乃從容謂曰将軍)¶
(居北門幾何曰三十年矣將軍擊鐘鼎食貴重當世非/大帝恩乎今在東宫大帝子而嬖豎擅朝危廹宗社國)¶
(家興廢在將軍將軍誠有意乎答曰茍縁王室惟/公所使乃引天地以自誓辭氣毅然東之遂定謀)興兵¶
於禁門之内立侍於交㦸之中(杜牧張/直方制)論奏衎衎有大¶
臣風(李景略遷羽林將軍對徳宗/延英殿論奏衎衎有大臣風)李聽為羽林時有駿¶
馬(帝在東宫使左右諷取之聼自/以身宿衛不敢獻餘節度使門)¶
　　　左右神策(三十一/)¶
<pb:KR3k0008_WYG_075-29b>¶
孔左右神策軍(掌衛兵及内外/八鎮兵百官志)左右龍武神武神策號¶
六軍貞元二年神策置大將軍十四年置統軍始殿前¶
左右神威軍號天威軍八年廢以軍𨽻神策有馬軍歩¶
軍將軍及指揮使等以大將軍知軍事天復三年廢神¶
策四年復(同/上)募材勇以代士卒(柏良器入為左神策大/将軍募材勇以代士卒)¶
(市販者中尉/竇文場惡之)坐䦨入(柏良器坐友人闌入換右領軍/衛自是軍政皆中官専之同上)北¶
落親兵夾峙宮省(杜牧梁/榮幹制)¶
　　　中郎將(三十三秦官也/)¶
<pb:KR3k0008_WYG_075-30a>¶
白銀章青綬(魏晉官品云/冠服如將軍)冠鶡(漢官儀曰初置期門平/帝更名虎賁中郎將冠)¶
(鶡取其/贄也)建節(漢司馬相如為中郎將建節至蜀蜀/太守已下郊迎縣令負弩矢前驅)持漢¶
節(蘇武字子卿以中郎將持節/使匈奴杖節毛盡而不失)¶
　¶
　¶
　¶
　¶
　¶
<pb:KR3k0008_WYG_075-30b>¶
　¶
　¶
　¶
　¶
　¶
　¶
　¶
　白孔六帖卷七十五¶
