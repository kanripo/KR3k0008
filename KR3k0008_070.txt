# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.412511
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷七十
<pb:KR3k0008_WYG_070-1a>¶
欽定四庫全書¶
　白孔六帖卷七十　　　唐　白居易　原本¶
　　　　　　　　　　　宋　孔　傳　續撰¶
　　叙官(一/)　　　　　　官班(二/)¶
　　爭長(三/)　　　　　　三公(四/)¶
　　宰相五¶
　　　叙官(一/)¶
白卑髙以陳貴賤位矣　列貴賤者存乎位(易/)唐虞稽¶
<pb:KR3k0008_WYG_070-1b>¶
古建官惟百夏商官倍亦克用乂(書/)官設居方(各設官/使居方)¶
慎簡(乃/僚)俊乂在官　無曠(庶/官)德懋懋官　允釐百工¶
理亂在庶官　䇿名　黄帝以雲紀故為雲師　炎帝¶
以火紀　太皥以龍紀　少皥以鳥紀(故為鳥師以鳥/名為官名也)¶
執秩(晉文公作執秩以正/其官執秩主作秩者)身之所庇(謂大官/大邑也)入財為官¶
(馮翊以黄覇入財/為官不署右職)頒官分務　官修其方　景詔曰(夫/吏)¶
(者人之師表/也車服宜稱)爛羊(後漢更始所置官多羣小長安語曰/竈下養中郎将爛羊胃騎都尉爛羊)¶
(頭封/列侯)狗尾續(晉趙王倫簒位取皆屠沽人人争功官皆/濫授珥貂蟬者二百餘人時人語曰貂不)¶
<pb:KR3k0008_WYG_070-2a>¶
(足狗/尾續)舜命九官(周分/六職)狼牧羊(楊泉物理論武士宰民猶/使狼牧羊鷹養雛是以人)¶
(主務/審官)人代天工(賢為/國寳)官執人柄　官無滯事　寘彼周¶
行　䇿名委質　善於其職　當官而行　委之常秩¶
　官邪(國家之敗/由官邪也)授方任能政有經矣　為大政酌於¶
人　百官承事　筮仕　有位於朝　官不易方(方/業)官¶
庀其司　官人國之急也　物有其官官修其方　陳¶
力就列　熙帝載(亮天/工)縻王爵　朝行　命秩　設官¶
分職(周/禮)干禄及門(仕進/之門)将仕　然後官之(大司馬辨論/材然後官之)¶
<pb:KR3k0008_WYG_070-2b>¶
各揚其職(揚/舉)官壞(禮/)政荒(民/散)智效一官(莊/子)守道不如守¶
官　屬官(聯/事)孔併省外官(張延賞時議遣劉元佐復河/湟延賞因建言今官繁費廣)¶
(州縣殘困宜倂省其貟即詔上州留上佐録事參軍司/户司兵司士各一貟餘參軍留半中州減司士上縣令)¶
(尉具中尉省尉京兆河南府司録判官赤縣丞簿尉/各省半餘府準上州詔下内外始怨列傳五十二)百¶
官分職上下相維(崔沔沔既喜論得失或曰今中書宰/相承制雖侍郎貳之取充位而已沔)¶
(曰百官分職上下相維以成至/治豈可俛首懹禄耶唐書列傳)古者計人置吏不肯虚¶
設(杜佑古者計人置吏不肯虚設自漢至唐因征戰艱/難以省吏貟誠救弊之切也昔臯陶作士今刑部尚)¶
(書大理卿則二咎繇也垂作共工今工部尚書将作監/則二垂也契作司徒今司徒户部尚書則二契也伯夷)¶
<pb:KR3k0008_WYG_070-3a>¶
(為秩宗今禮部尚書禮儀使則二伯夷也伯益為虞今/虞部郎中都水使者則二伯益也伯冏為太僕今太僕)¶
(卿駕部郎中尚輦奉御閑廐使則四伯冏也古天子有/六軍漢前後左右将軍四人今十二衛神䇿八軍凡将)¶
(軍六十貟舊名不廢新資日加且漢置别駕隋刺史廵/察猶今觀察使之有副也參軍者參其府軍事猶今節)¶
(度判官也官名職務直遷易不同/爾詎有事實哉誠宜斟酌繁省)設官各以其事治(杜/淹)¶
(建言諸司文案稽期請以御史檢促太宗問封倫倫曰/設官各以其事治御史劾不法而索按求疵是太苛且)¶
(侵官淹/黙然)為官擇人(戴叔倫齊映劉滋執政叔倫勸以天/下州縣有上中下緊望雄輔者有司)¶
(銓擬皆便所司此非為官擇人/為人求治之術映等重其言)初太宗省内外官定制¶
為七百三十貟(曰吾以此待天下賢才足矣然是時已/有貟外置其後又有特置同正貟至於)¶
<pb:KR3k0008_WYG_070-3b>¶
(檢校兼守判知之類皆非本制又有置使之名或因事/而置事已則罷或遂置而不廢其名類繁多莫能徧舉)¶
(自中世已後盜起兵興又有軍功/之官遂不勝其濫矣唐百官志)斜封官(安樂公主與/太平等七公)¶
(主皆開府而主府官屬尤濫皆出屠販納/貲售官降墨勅斜封授之故號斜封官)特進榮亞三¶
台品居第二(李德裕賛皇一品制集特進榮亞三台品/居第二自非學深張禹功重竇融則何以)¶
(膺是寵章/允兹瞻望)文試效官武閱守禦(薛登/疏)超資越序(曽無難/韓永貞)¶
(行/)厯臺閣顯級(張洪靖少有令/問厯臺閣顯級)宦海(仙傳拾遺曰顔真/卿舉進士登甲科)¶
(有道士謁曰公有青簡之名金骨可以/度世上補仙宦不宜自沉於名宦之海)要官華使(唐史/劉晏)¶
(要官華使/多出其門)重官累使(唐史宇/文融賛)髙官厚秩(龜兹傳髙官厚/秩士大夫樂也)¶
<pb:KR3k0008_WYG_070-4a>¶
　　　官班(二/)　(失位附/)¶
白名位不同禮亦異數　不守其位　名以出信(信以/守器)¶
(器以藏/禮傳)易則生亂(過則/有刑)登降有數　序守(各以/序守)名愆(禮/謬)¶
禮順官邪(由官/邪也)所宜守以等威(豈可易/其紀律)茍無區别(則有/覬覦)¶
表儀爵命　正其服位(周/禮)修其班制(禮/)苟命數之或乖¶
(於禮容/而何取)九命之數(自上公至/下士周禮)禮命(周/禮)等衰(等/列)禮失則昬¶
(名失/則愆)以儀辨等(則人不/越周禮)名以器分(禮由/位叙)慎守(官/)恪居(官/次)¶
常秩(彛/憲)命秩　列官(分/職)正位(正上下/之位)正辨爵之義(傳/)傳¶
<pb:KR3k0008_WYG_070-4b>¶
曰朝有著定(著定列/位之所)表著之位所以昭事序也　貴賤¶
有等(禮/)禮辨等列　十等(傳人有/十等)九儀(九命/之儀)書曰天秩¶
有禮(有尊卑/之禮)引之表儀(傳/)何以卑我(奚獨後予/孰能宗予)小宜事¶
大(卑不/降尊)賤宜事貴(少不/陵長)同儕(異數/同等)降尊就卑(下陵/上替)貴貴¶
(禮貴貴為/其近於君)序從(禮/)以端(端正/也禮)貴爵(禮夏后氏貴/爵而尚齒)無序(立/而)¶
(無序則/亂於位)易班辨位(易亂/也)抗禮　周班(魯人以周班後鄭/鄭忽以其有功也)¶
(怒/)任齒(魯公謂薛侯曰寡人若/朝于薛不敢與諸任齒)鄭忽(慿怒於/我先)孔張(懹慙/於客)¶
(後/)韓信(羞綘灌/為伍)彭寵(恥吳耿/同行)将後鄭忽(乃長/滕矦)既同列爵¶
<pb:KR3k0008_WYG_070-5a>¶
於朝(亦何進/人以禮)不敢與任為齒(未可黜/朱於朝)王爵　國章(朝/儀)犯¶
貴(比/肩)雖九儀之辨貴(宜三命/而益恭)通班(不列/隔品)品制(班/次)髙卑殊¶
品(拜揖/異儀)以貴下賤(雖聞於/昔賢)降尊就卑(恐違於/今制)情非自下¶
(禮豈/得中)官以命分(位由/序守)孔張失位(傳鄭伯享韓宣子起孔/張失位後至立於客間)¶
(執政禦之適客後又禦/之適懸間客從而笑之)君子立不易方(易/)齒位相序(周/禮)¶
設儀辨位　正朝廷之儀(辨貴賤/之位)錯立(周禮禁錯/立族談者)朝以¶
正班爵之位(傳/)序當其次　㑹有表(表亦/位也)廉頗恥在藺¶
相如下　後來者居上(汲黯曰陛下用人如/積薪後來者居上)雜居齊齒¶
<pb:KR3k0008_WYG_070-5b>¶
　屏風分隔(後漢鄭宏字巨君為太尉舉第五倫為司/空班次在下每朝見宏曲躬自卑帝知問)¶
(其故遂聽置雲母屏風/分隔其間遂為故事)尚齒(禮曰朝同/爵則尚齒)孔序班通乾觀¶
象門(朝日殿上設黼扆躡席熏爐香案御史大夫領屬/官至殿西廡從官朱衣傳呼促百官就班文武序)¶
(班于通乾觀象門南武班居文班之次入宣政門文班/自東門入武班自西門入至閤門亦如之夾階校尉十)¶
(人同唱入畢而止宰相兩省官對班于香案前百官班/如殿庭先一品班次二品班次三品班次四品班次五)¶
(品班每班尚書省官/為首唐儀衛志十三)班行再肅穆(韓愈江陵詩班行再/肅穆璜珮鳴琅璆)¶
亂班(唐臨再遷御史大夫韋珽責著位不肅明日珽越/次與江夏王道宗語臨進曰王亂班道宗曰與大)¶
(夫語何至爾臨曰大夫亦/亂班珽失色衆皆悚伏)朝陪香案班(元/稹)朱紫相參差¶
<pb:KR3k0008_WYG_070-6a>¶
(寄隱客詩況逢多士朝賢雋若布/棊班行次第立朱紫相參差同上)¶
　　　爭長(三/)¶
白年長以倍則父事之十年以長則兄事之五年以長¶
則肩隨之　長幼之節　敬長　少不凌長少長有禮¶
　人猶犯齒　一日(子曰以吾一/日長乎爾)慮以下人　相下(自/尊)¶
忘彼肩隨(務兹/心競)序齒(比/肩)序齒(燕/毛)何以卑我(奚獨後予/孰能宗子)小¶
宜事大(卑不/降尊)同儕　晉鄭同儕(商周/不敵)滕薛之爭(絳灌/之恥)尚¶
齒(見官/班門)序從(序/進)下凌上替(降尊/就卑)将後鄭忽(乃長/滕侯)任齒(滕/薛)¶
<pb:KR3k0008_WYG_070-6b>¶
(爭長公謂滕侯曰寡人若/朝于薛不敢與諸任齒)以敬事長則順(見孝/經序)無序(禮/立)¶
(而無序則/亂于位也)傳五叔無官豈尚年哉(謂康叔冉叔之兄/有五人皆無官也)有¶
儀抗禮(失/儀)周班(魯人以周班後鄭/鄭忽以有功也怒)亂行(辨/位)我先(人/下)禮繆¶
(辝/游)禮順　而與我齒(将不/汝容)廉藺(藺相如位在廉頗上頗/曰我有攻城野戰之功)¶
(相如徒以口舌而居我上吾羞不忍為之下見必/辱之相如聞之屈節下車避頗頗乃負荆謝罪)恥同¶
列(費詩公逵舉漢中王遣詩拜關侯為将軍侯聞黄忠/為後将怒曰丈夫終不與老兵同列不肯拜詩曰蕭)¶
(曹親舊而陳韓忠命/在上云云侯悟乃拜)不可以後之(滕侯曰薛庶姓也/我不可以後之)莫¶
能相下也(子晳/伯有)孔郭崇韜不欲馬紹宏在已上(郭崇韜/與宦者)¶
<pb:KR3k0008_WYG_070-7a>¶
(馬紹宏俱為中門使而紹宏位在上及莊宗即位二人/當為樞宻使而崇韜不欲馬紹宏在已上乃以張居翰)¶
(為樞宻使紹/宏為宣徽使)太宗即位第功班賞(以杜如晦等功第一/餘皆以次叙封淮安)¶
(王神通曰義師起臣兵最先至今元齡等以刀筆吏更/居第一臣所未諭帝曰叔父兵誠先至然未嘗躬行陣)¶
(勞今元齡等功第一此/蕭曹所以先諸将也)商周不敵晉鄭同儕(白居/易判)德非¶
心競禮失肩隨(同/上)¶
　　　三公(四/)¶
白論道(立太師太傅太保兹為三公論道經邦/燮理隂陽官不必備惟其人書十一)鼎司(三/公)¶
(者鼎足之/輔漢書)神化丹青(天設三光以照明天子立三公以/明理故公卿者四海之表儀神化)¶
<pb:KR3k0008_WYG_070-7b>¶
(之丹青也/鹽鐡論)四輔(誕保文武受民亂為四輔注云大文武/所受之民治之為我四維之輔書九)¶
三公德成官正(設四輔及三公不必備惟其人語使能/也君子曰德成而教尊教尊而官正官)¶
(正而國/治禮六)三台(三星三/公之象)三槐(三公位也/周禮九)三公上應台宿(後/九)¶
上公(庸建爾為/上公書七)司分鼎足(位列/台階)五嶽(三公象五/嶽禮演圖)中輔(又/云)¶
(三公為/中輔)贈刀(吕䖍有佩刀工相之當為三公䖍以贈别/駕王祥曰茍非其人刀必為害以子有台)¶
(輔之量故相贈後/祥果為太傅晉三)父子(司馬孚為太宰其長子為司徒/父子居上公自中代未之有也)¶
(晉/七)八命(王之三公/八命周禮)乘輿上殿(黄初七年以鍾繇為太傅/華歆為太尉竝以老疾詔)¶
(乗輿上殿後三公有疾/多以為故事魏十三)黒頭(諸葛恢為臨沂令名亞王/導庾亮謂曰明府當作黒)¶
<pb:KR3k0008_WYG_070-8a>¶
(頭三公指司空冠曰後/著此冠也晉四十七)七為(胡廣仕為三公所辟命皆/天下名士與故吏陳蕃李)¶
(咸並為三司蕃等每朝稱疾/避廣時人榮之後三十四)王祥不拜(王祥荀顗往謁/晉王祥曰三公)¶
(與王相去一階班列大同安有天子三司輙拜者損魏/朝之望虧晉王之德愛人以禮及至顗遂拜而祥獨長)¶
(揖而已/晉三)何曽拜(曽字頴考與髙柔鄭沖同為三公謁/晉王曾拜盡禮二人長揖而已同上)領¶
兵(舊制三公領兵皆交㦸及頸後前太祖/将討張繡入覲天子始復此禮魏志)臨軒懸樂(成/帝)¶
(臨軒遣使拜太傅太尉司空儀注太樂宿懸於殿庭下/有司奏非祭祀宴享則無設樂之制太常蔡謨言凡敬)¶
(其事則備禮禮備/則有樂晉志十一)相(陶侃士衡有善相者謂曰君左手/中指有竪文理當為公若徹上貴)¶
(不可言侃以針刺之血/灑壁成公字晉三十六)折臂(人相羊祜先人墓當有受/命者祜掘斷地勢相者曰)¶
<pb:KR3k0008_WYG_070-8b>¶
(猶當出折臂三公俄而祜/墜馬折臂位至三公晉四)鼎足承君(彭宣云三公鼎足/承君一足不任則)¶
(覆亂美實/前四一)不案吏(邴吉事/見上注)孔太尉司徒司空各一人是¶
為三公皆正一品佐天子理隂陽平邦國無所不統(唐/百)¶
(官/志)故事臨軒册拜三公中書令讀册侍中賛禮(或闕則/宰相攝)¶
(事晟當拜而延賞薄其禮用尚書/崔漢衡劉滋代攝唐張延賞傳)位三公不可辱於賊¶
(李光弼史思明至偃師光弼悉軍趍河陽光弼麾旗三/諸軍爭奮賊衆奔敗斬首萬餘級俘八千餘人馬二千)¶
(軍資器械以億計始光弼将戰内刀于靴曰戰危事吾/位三公不可辱於賊萬有一不㨗當自刎以謝天子及)¶
(是西向拜舞三/軍感動本傳)三公不居宰輔惟王思禮一人(王思禮/上元元)¶
<pb:KR3k0008_WYG_070-9a>¶
(年加司空自武德已來三公不居/宰輔惟王思禮一人而已唐列傳)烏氏三公一人重允¶
(唐宰相/世系表)王氏三公二人營州有思禮河内有智興(同/上)上¶
公亢極本待勲臣(其間或用時賢皆是/元老李賛皇品制集)¶
　　　宰相(五/)¶
白阿衡(詩實惟阿衡左右商王注云謂伊尹/也言湯所依倚而取平也衡平也)補衮(衮職/有闕)¶
(惟仲山甫補之/言能補君之闕)股肱(書元首明哉/股肱良哉)作礪　濟川　舟楫¶
作霖(髙宗謂𫝊說曰若金用汝作礪若濟巨/川用汝作舟楫若歲大旱用汝作霖雨)麴糵　鹽¶
梅(若作酒醴爾惟麴糵/若作和羮爾惟鹽梅)啓沃(啓乃心/沃朕心)翼戴天子　二八¶
<pb:KR3k0008_WYG_070-9b>¶
(八元/八凱)立身於二八(致君於/三五)致君堯舜(伊尹曰予不克俾/厥后惟堯舜其心)¶
(媿恥若/撻于市)執政柄　鬷嘏(言總/大政)實執人柄(而圖吾君/以相予位)國政¶
之所圖也　實相以濟翊萬樞(納百/揆)佐命　注意(漢陸/賈曰)¶
(天下安注/意於相)周召蕭曹　以道佐人主(老/子)社稷臣　具瞻¶
　光輔(爾光輔/予一人)保衡(伊尹也言天/下所取安也)垂拱仰成(言天子垂/拱仰之而)¶
(成/化)良弼(書曰夢帝/賚予良弼)良臣惟聖(言此良臣/乃成聖德)當唐虞之聖繼¶
䕫龍之功(當堯舜之朝居蕭曹之任/當三五之朝居二八之位)左相右相(湯以伊/尹為右)¶
(相仲虺/為左相)問牛(邴吉為丞相見牛喘問/之以為隂陽不和也)夢得(髙宗夢得說/曰夢帝賚子)¶
<pb:KR3k0008_WYG_070-10a>¶
(良弼乃俾以形旁求于天下/說築傅巖之野惟肖尚書)曠位(危而不持顛而不/扶則将焉用彼相)安¶
用彼相(見/上)死(君之卿佐為股肱股/肱或虧何痛如之)三相(孫叔敖曰吾三/相楚而心愈卑)¶
(施愈博禮愈恭故/三相而無罪也)開閤(公孫宏為漢丞相/開東閤以招賢)謝病(王陵周/勃謝病)¶
(杜/門)乞骸(韋賢張禹為丞相並請/老乞骸骨賜金百斤)出征(張儀相秦将兵二/十萬隨金牛道伐)¶
(西/蜀)又(漢文帝時匈奴入北/地丞相灌嬰擊之)父子(韋賢及子元成並為漢/相平當子平晏亦並為)¶
(丞相故漢代父/子為相稱韋平)代(蕭何為相曹參代之曰蕭何為法/較若畫一曹參代之守而勿失)又¶
(范雎奪穰侯印而代之穰/侯魏冉也並為秦相也)鎮撫親附(陳平曰宰相上佐/天子理隂陽順四)¶
(時下遂萬物之宜外鎮撫四夷諸侯内/親附百姓卿大夫各得任於其職也)輔相彌綸(易彌/綸天)¶
<pb:KR3k0008_WYG_070-10b>¶
(地之道輔相/天地之宜)鼎鉉(易鼎黄/耳金鉉)爰立(作/相)熈庶績(弼一/人)裁成¶
寅亮天下(弼予/一人)萬邦為憲　秉國之鈞(詩/)黄閤(漢舊儀/丞相聽)¶
(事門曰/黄閤)不案吏(邴吉為丞相令三公/府不案吏遂為常)不滿萬錢不移書¶
(漢薛宣為丞相府例/不滿萬錢不移書)百揆時序(五興/克從)惟嶽降神生甫及¶
申　巖廊　充位(張湯為大夫用事/丞相充位而已)親小事(諸葛亮相/蜀自校簿)¶
(書丞相主簿楊顒字子昭諌曰為理有/體上下不相侵明公不亦勞乎亮謝之)務行故事(魏相/弱翁)¶
(為丞相好觀漢故事及便宜章奏以為古今異制方今/務在奉行故事而已數施行漢初名臣所奏前四十四)¶
孔佐天子總百官(宰相之職佐天子總百官治萬事其/任重矣然自漢以來位號不同而唐)¶
<pb:KR3k0008_WYG_070-11a>¶
(世宰相名尤不正初唐因隋制以三省之長中書令侍/中尚書令共議國政此宰相職也其後以太宗常為尚)¶
(書令臣下避不敢居其職由是僕射為尚書/省長官與侍中中書令號為宰相唐百官志)其名非一¶
(其品位既崇不欲輕以授人故常以他官居宰相職而/假以它官自太宗時杜淹以吏部尚書參議朝政魏徵)¶
(以秘書監參預朝政其後或曰參議得失/參知政事之類其名非一皆宰相職也)平章事(貞觀/八年)¶
(僕射李靖以疾辭位詔疾小瘳三兩日一至/中書門下平章事而平章事之名盖於此起)同三品(其/後)¶
(李勣以太子詹事同中書門下三品謂同侍中中書令/也而同三品之名盖起於此然二名不專用而它官居)¶
(職者猶假它名如故自髙宗以後為宰相者必加同中/書門下三品雖品髙者亦然惟三公三師中書令則否)¶
同東西臺三品(其後改易官名而張文瓘以東臺侍郎/同東西臺三品同三品入銜自文瓘始)¶
<pb:KR3k0008_WYG_070-11b>¶
平章事入銜(永淳元年以黄門侍郎郭待舉兵部侍郎/岑長倩等同中書門下平章事平章事入)¶
(銜自待舉等始自是以/後終唐之世不能改)議事於政事堂(初三省長官議/事於門下省之)¶
(政事堂其後裴炎自侍中遷中書令乃徙政事堂於中/書省開元中張說為相又改政事堂號中書門下列五)¶
(房于其後一曰吏房二曰樞機房三曰兵房/四曰户房五曰刑禮房分曹以主衆務焉)宰相事無¶
不統(故不以一職名官自開元以後常以領它職實欲/重其事而反輕宰相之體故時方用兵則為節度)¶
(使時崇儒學則為大學士時急財用則為鹽鐡轉運使/又其甚則為延資庫使至於國史太清宫之類其名頗)¶
(多皆不足取法/故不著其詳)不於帝前殺賊取功而茍欲剽掠成惡¶
名乎(劉崇望為中書侍郎同中書門下平章事楊守信/反含光門未開禁卒左右植立将大掠長安中俄)¶
<pb:KR3k0008_WYG_070-12a>¶
(聞傳呼宰相來者門闢崇望駐馬勞曰上自将在中營/公等禁軍也不於帝前殺賊取功而茍欲剽掠成惡名)¶
(乎士皆唯唯至長樂門賊望兵至乃遁去/軍中咸呼萬歲是日京師不亂繄其力)言作威福者¶
彊兵重鎮嫚天子灋(許圉師黄門侍郎同中書門下三/品為左相髙宗自書詔賜遼東諸)¶
(将謂許敬宗曰圉師愛書可示之俄坐其于獵犯人田/有辭怒而謝之圉師掩不奏為人告擿帝讓曰宰相而)¶
(暴百姓非作威福乎圉師謝且言作威福者彊兵重鎮/嫚天子灋臣文吏何敢然帝曰嫌无兵耶敬宗因劾抵)¶
(遂免/官)金甌覆宰相名(崔琳初元宗每命相先書其名一/日書琳等名覆以金甌㑹太子入)¶
(帝謂曰此宰相名若自意之誰乎即中且賜酒太子曰/非崔琳盧從愿乎帝曰然賜太子酒時兩人有宰相望)¶
(帝欲相之數矣以族大/恐附離者衆卒不用)阿匿取容無所薦達(楊再思居/宰相十餘)¶
<pb:KR3k0008_WYG_070-12b>¶
(年阿匿取容無所薦達人主所不喜者毁之所喜者譽/之畏謹足恭未嘗忤物或曰公位尊何自屈折荅曰世)¶
(路孔艱直者先禍/不爾豈全吾軀)癡宰相(於時水沴閉坊門以禳再思/入朝有車陷於濘叱牛不前)¶
(恚曰癡宰相不能和隂陽而閉坊門遣我艱于/行再思遣吏謂曰尓牛自弱不得獨責宰相)軍國重¶
事宜共平章(竇懐貞踰年復同中書門下三品兼太子/詹事監修國史又以尚書右僕射兼御史)¶
(大夫軍國重/事宜共平章)宗紀(宗楚客俄同中書門下三品韋后安/樂公主親頼之與紀處訥為黨世號)¶
(宗/紀)不為士議諧可(王璵專以祠解中帝意有所禳祓大/抵類巫覡乾元三年俄以中書侍郎)¶
(同中書門下平章事時大兵後天下願治璵望輕不為/士議諧可既驟得政中外悵駭乃奏置太一壇勸帝身)¶
(見九宫祠帝由是/專意他議不能奪)宰相文武兼(張仁愿景龍二年拜左/衛大将軍同中書門下)¶
<pb:KR3k0008_WYG_070-13a>¶
(三品宰相文武兼者當時稱/李靖郭元振唐休璟仁愿云)不減堂饌(張文瓘初同列/以堂饌豐餘欲)¶
(少損文瓘曰此天子所以重樞務待賢才也吾等/若不任職當自引避不宜節減以自取名衆乃止)脂韋¶
自營(蘇味道延載中以鳯閣舍人檢校侍郎同鳯閣鸞/臺平章事歲餘為真味道練臺閣故事善占奏然)¶
(其為相特具位未嘗有/所發明脂韋自營而已)謹身諄諄自全(豆盧欽望進文/昌右相同鳯閣)¶
(鸞臺三品帝復位擢尚書左僕射平章軍國重事欽望/居宰相積十餘年方易之三思等怙勢宣淫窺間王室)¶
(戮忠戚觖冀非常不能有/所裁抑獨謹身諄諄自全)坐政事堂終日不休(崔元綜/天授初)¶
(以鸞臺侍郎同鳳閣鸞臺平章事性恪謹坐政事堂終/日不休偃尤護細槩外若謹厚而中刻薄每受制鞫獄)¶
(必案垢索疵不入死/不肯世人畏鄙之)陳書傳善言(周允言同鳯閣鸞臺/平章事武后宴宰相)¶
<pb:KR3k0008_WYG_070-13b>¶
(詔陳書傳善言允元曰恥其君不如堯舜武三/思劾奏語相斥后曰聞其言足以誡安得為過)狄仁傑¶
請還廬陵王(狄仁傑召拜鸞臺侍郎復同鳯閣鸞臺平/章事后召謂曰朕夢雙陸不勝何也於時)¶
(仁傑與王方慶俱在二人同辭對曰雙陸不勝无子也/天其意者以儆陛下乎且太子天下本本一揺天下危)¶
(矣文皇帝身蹈鋒鏑勤勞而有天下傳之子孫先帝寢/疾詔陛下監國陛下掩神器而取之十有餘年又欲以)¶
(三思為後且姑姪與母子孰親陛下立廬陵王則千秋/萬歳後常享宗廟三思立廟不附姑后感悟即日遣徐)¶
(彦伯迎廬陵王於房州初吉頊李昭德數請還太子而/后意不回惟仁傑每以母子天性為言后雖忮忍不能)¶
(無感故卒/復唐嗣)議論諄諄必傳經義(郝處俊自秉政在帝前/議論諄諄必傳經義凡)¶
(所規獻得/大臣體)每以用人為先(朱敬則及執政每以用/人為先細務不省也)取日¶
<pb:KR3k0008_WYG_070-14a>¶
虞淵洗光咸池(狄仁傑賛曰武后乗唐中衰操生殺柄/刼制天下而攘神器仁傑蒙恥奮忠以)¶
(權大謀引張柬之等卒復唐室功盖一時人不及知故/唐吕温頌之曰取日虞淵洗光咸池潜授五龍夾之以)¶
(飛世以/為名言)明達有謀(王摶昭宗拜右僕射遷司空初中官/權盛帝欲剪抑之自石門還政一决)¶
(宰相羣臣不平構藩鎮内脅天子摶曰人君務平心大/體御萬物偏聽産亂古所戒也今閹人盜威福偪制君)¶
(上道路人皆知之方朝廷多難未可卒除當徐以計去/之事急且冇變崔允與摶並位素忌摶明達有謀即劾)¶
(摶為中/官外應)父子並為宰相(韋嗣立初嗣立代承慶為鳯閣/舍人黄門侍郎承慶亦代為天)¶
(官侍郎及知政事父子/並為宰相世罕其比)大事當白(陸元方同鳯閣鸞臺/平章事后嘗問外事)¶
(對曰臣備位宰相大事當/白奏民間碎務不敢以聞)宜幹樞近(陸象先景雲中進/同中書門下平章)¶
<pb:KR3k0008_WYG_070-14b>¶
(事初太平公主謀引崔湜為宰相湜曰象先人望宜幹/樞近若不者湜敢辭主不得已為言之遂並知政事)¶
真宰相(杜景佺載初元年同鳯閣鸞臺平章事后嘗季/秋出梨華示宰相以為祥衆賀云云景佺獨曰)¶
(今草木黄落而木復華瀆隂陽也竊惟陛下布德施令/有所虧紊臣位宰相助天治物治而不和臣之咎也頓)¶
(首請罪后/曰真宰相)言禄山反(韋見素拜武部尚書同中書門下/平章事明年禄山表請蕃将三十)¶
(二人代漢将帝許之見素不恱謂國忠曰禄山反狀暴/天下今又以蕃代漢難将作矣國忠不應見素曰知禍)¶
(之芽不能防見禍之形不能制焉用彼相明日當懇論/之既入帝迎諭曰卿等有疑禄山意邪國忠見素趨下)¶
(流涕且陳禄山反明甚詔復位因以禄山表置帝前乃/出帝令中官袁思藝傳詔曰此姑忍朕徐圖之由是奉)¶
(詔然每進見未嘗不為帝言/之帝不入其詔未幾禄山反)里人呼坊門為宰相(宋務/光神)¶
<pb:KR3k0008_WYG_070-15a>¶
(龍元年大水上書今霖雨即閉坊門故里人呼坊/門為宰相謂能節宣風雨天工人代乃為虚設)先德¶
望後文藝(李甘累擢侍御史鄭注侍講禁中丞宰相朝/廷譁言将用之甘顯倡曰宰相代天治物當)¶
(先德望後文藝注何人欲得宰相白麻出我/必壞之既而麻出乃以趙儋為鄜坊節度使)俾對别殿¶
毋拜(白敏中懿宗立拜司徒門下侍郎還平章事數月/足病不任謁固求避位不許中使者勞問俾對别)¶
(殿毋/拜)沉厚有謀能斷大事(張柬之姚崇為靈武軍使后/詔舉外司可為相者崇曰張)¶
(柬之沉厚有謀能斷大事其人老惟亟/用之即日召見拜同鳯閣鸞臺平章事)不能當美罰惡¶
(魏元忠相武后有清正名至是輔政天下傾望冀/幹王室而稍憚權倖不能當美罰惡譽望大減)宿中¶
書十四夕(郭元振同中書門下三品𤣥宗誅太平公主/也睿宗御承天門諸宰相走伏外省獨元振)¶
<pb:KR3k0008_WYG_070-15b>¶
(總兵扈帝事走宿中/書省十四日乃休)其治委碎(韋巨源同鳯閣鸞臺平/章事其治委碎無大體)¶
(勾校省中遺隱下符歛克不/少蠲雖收其利然下多怨)姚崇十事(姚崇徙同州刺/史先天二年元)¶
(宗講武新豐宻召崇崇至帝曰卿宜遂相朕崇知帝大/度銳于治乃先設事以堅帝意即陽不謝帝怪之崇因)¶
(跪奏願以十事聞陛下度不可行臣敢辭帝曰試為朕/言曰垂拱以來以峻法繩下臣願政先仁恕可乎朝廷)¶
(覆師青海未有牽復之悔臣願不倖邊功可乎比來任/佞冒觸憲綱皆得以寵自觧臣願法行自近可乎后氏)¶
(臨朝喉舌之任出閹人之口願宦䜿不與政可乎戚里/貢献以自媚于上公卿方鎮寖亦為之臣請租賦外一)¶
(絶之可乎外戚貴王更相用事班序荒雜臣請戚貴不/任臺省可乎先朝䙝狎大臣虧君臣之嚴臣願陛下接)¶
(之以禮可乎燕欽融韋月将以忠被罪自是爭臣沮折/臣願羣臣皆得批逆鱗犯忌諱可乎武后造福先寺上)¶
<pb:KR3k0008_WYG_070-16a>¶
(皇造金仙玉真二觀費鉅百萬臣請絶道佛營造可乎/漢以禄莽閻梁亂天下國家為甚臣願推此鑒戒為萬)¶
(代法可乎帝曰朕能行之崇乃頓首謝/翌日拜兵部尚書同中書門下三品)帝賦三傑詩(宋/璟)¶
(十七年為尚書右丞相而張說為左丞相源乾曜為太/子少傅同日拜有詔太官設饌太常奏樂㑹百官尚書)¶
(省東堂帝賦三/傑詩自冩以賜)務清政刑(璟為宰相務清政/刑使官人皆任職)唐史臣稱¶
崇善應變(以成天下之務璟善/守文以持天下之正)唐三百年輔弼者不為¶
少獨前稱房杜後稱姚宋(何哉君臣之遇合/盖難矣本傳賛)燮和隂陽¶
(蘇瓌同中書門下三品時大臣初拜大官獻食天子名/曰燒尾瓌獨不進及侍宴宗晉卿嘲之帝黙然瓌自解)¶
(於帝曰宰相燮和隂陽代天治物今粒食踊貴百/姓不足衛兵至三日不食臣實不稱職不敢燒尾)相得¶
<pb:KR3k0008_WYG_070-16b>¶
歡甚(蘇頲帝曰陸象先殁紫微侍郎未嘗補朕思其人/無易卿者頲頓首謝明日加知制誥給政事食給)¶
(食自頲始開元四年進同紫微黄門平章事與宋璟同/當國璟剛正多所裁决頲能推其長在帝前敷奏璟有)¶
(未及或少屈頲輙助成之有不㑹意頲更/申璟所執故帝未嘗不從二人相得歡甚)瓌頲再世稱¶
賢宰相盛矣(本/賛)伴食宰相(盧懷慎開元元年進同紫微/黄門平章事三年改黄門監)¶
(懷慎自以才不及崇故事皆/推而不專時譏為伴食宰相)峻涯撿抑犇競(李元紘拜/中書侍郎)¶
(中書門下平章事李元紘當國/務峻涯撿抑犇競誇進者憚之)元紘再世宰相有清節¶
(其當國累年未嘗改治第宅宋璟常歎曰李公引宋遥/之美黜劉晃之貪為國相家無留儲雖季文子之德何)¶
(以加/之)既為相天下翕然宜之(韓休侍中裴光庭卒帝敕/蕭嵩舉所以代者嵩稱休)¶
<pb:KR3k0008_WYG_070-17a>¶
(志行遂拜黄門侍郎同中書門下平章事/休直方不務進趨既為相天下翕然宜之)敷陳治道多¶
訐直(休峭鯁時政所得失言之未嘗不盡帝獵苑中或/大張樂稍過差必視左右曰韓休知否已而疏輙)¶
(至帝常引鑑黙不樂左右曰自韓休入朝陛下無一日/歡何自戚戚而逐去之帝曰吾雖瘠天下肥矣且蕭嵩)¶
(每啓事必順㫖我退而思天下不安寢韓休敷陳治/道多訐直我退而思天下寢必安吾用休社稷計耳)善¶
傳奏敏於裁遣(張嘉正宋璟等罷帝欲果用嘉貞而忘/其名夜詔中書侍郎韋抗曰朕嘗記其)¶
(風操而今為北方大将張姓而複名卿為我思之抗曰/非張齊邱乎今為朔方節度使帝即使作詔以為相夜)¶
(且半因閱大臣表疏舉一則嘉貞所献遂得其名即以/為中書侍郎同中書門下平章事遷中書令居位三年)¶
(善傳奏敏於裁遣然/彊躁論者恨其不裕)簡黙自處(張洪静同中書門下平/章事少有令問人以為)¶
<pb:KR3k0008_WYG_070-17b>¶
(有輔相才及居位簡/黙自處無所規拂)居中未嘗廷議可否(源乾曜為相/十年與張嘉)¶
(貞張說李元紘杜暹同秉政居中未嘗廷議可否事晚/節唯唯聯署務為寛平敦大故鮮咎悔姜皎為嘉貞所)¶
(排訖不申救/君子譏焉)張氏三世宰相然器有所窮(嘉貞窮於俗/延賞窮於忮)¶
(洪靖窮於權/惜哉本賛)位望最舊(李峴乾元二年以中書侍郎同/中書門下平章事於是吕諲李)¶
(揆第五琦同輔政而峴位望最舊事多獨决諲等不平/李輔國用權制詔或不出中書百司莫敢覆峴頓首帝)¶
(前極言其惡帝悟稍加撿制輔/國由是讓行軍司馬然深銜峴)撤政事堂榻(故事政事/堂不接客)¶
(自元載為相中人傳詔者引升/堂置榻待之峴至即敕吏撤榻)爭權不協(李適之嘗與/李林甫爭權)¶
(不協林甫隂賊險姦謂適之曰華山生金采之可以富/國顧上未之知適之性疏信其言他日從容為帝道之)¶
<pb:KR3k0008_WYG_070-18a>¶
(帝嘉以問林甫對曰臣知之舊矣顧華山陛下本命王/氣之舍不可以穿治故不敢聞帝以林甫為愛已而薄)¶
(適之/不親)盧杞姦邪(李勉同中書門下平章事貞元初帝起/盧杞為刺史袁髙還詔不得下帝問曰)¶
(衆謂盧杞姦邪朕顧不知謂何勉曰天下皆知而陛下/獨不知此所以為姦邪也時韙其對然自是益見疏)¶
當軸秉權無所撓(李石以本官同中書門下平章/事石器雄逺當軸秉權無所撓)古之¶
聖賢必觀書以考察往行然後成治功(李石他日紫宸/殿宰相進及陛)¶
(帝喟然歎曰朕即位十年不能得治本夫託億兆之上/不能以美利及百姓焉得久無事乎石曰陛下罪已當)¶
(然然責治太早雖十年孜孜養德適成爾天下治不治/要自今觀之且人之氣志雖聖賢猶有優劣陛下春秋)¶
(少非起人間而知人情偽今自視何如即位時古之聖/賢必觀書以考察往行然後成治功陛下即十年盛德)¶
<pb:KR3k0008_WYG_070-18b>¶
(日新然向所以疾戾震驚者天其固陛下之志乎/誠務修将來之政視太宗致升平之期猶不爲晚)宰相¶
左右天子教化(李石是時宰相吏卒因内變多死詔江/西湖南索募直助召力士石建言宰相)¶
(左右天子教化若徇正忘私宗廟神靈猶當祐之雖有/盜無害也有如挾姦自欺植權黨害正直雖加之防鬼)¶
(得以誅無所事於召/募請直以金吾為衛)宰相任人知則用過則棄(石用韓/益判度)¶
(支案因以贓敗石曰臣本以益知財利不保其貪帝曰/宰相任人知則用過則棄謂之至公他宰相所用彊蔽)¶
(其過此/其私也)益治簿書沛然如平時(中人自邊還走馬入金/光門道路妄言兵且至)¶
(京師讙走塵起百官或韈而騎臺省吏稍稍遁去鄭覃/将出石曰事未可知宜坐須其定宰相走則亂矣若變)¶
(出不虞逃将安適人之所瞻不/可忽也益治簿書沛然如平時)盜射宰相(三年正月将/朝騎至親仁)¶
<pb:KR3k0008_WYG_070-19a>¶
(里狙盜發射石傷馬逸盜邀斫之坊門絶馬尾乃得脫/天子駭愕遣使者慰撫賜良藥始命六軍衙士二十人)¶
(從宰/相)唐宰相以宗室進者九人(賛曰周之卿士周召毛/原皆同姓國也唐宰相)¶
(以宗室進者九人林甫姦諛幾亡天下李程知/柔在位無所發明其餘以財稱職號賢宰相)胥吏為¶
宰相(牛仙客同中書門下三品為相謹身無它與時沉/浮唯唯恭愿前後錫與緘庋不敢用百司咨决無)¶
(所處可輒曰如令式帝知時議不歸乗間以問髙力士/力士曰仙客本胥吏非宰相器帝忿然曰朕且用康䛒)¶
(盖恚/言也)神用警敏應對如響(宇文融同中書門下平章事/融曰使吾執政得數月久天)¶
(下定矣乃薦宋璟為右丞相裴耀卿為戶部侍郎許景/先為工部侍郎當時長其知人而性卞急少所推下既)¶
(居位日引賔客故人與酣飲然而神用警敏應對如響/雖天子不能屈居宰相凡百日去而錢穀亦自此不治)¶
<pb:KR3k0008_WYG_070-19b>¶
委宰相以簡賢任能(郭子儀奏願陛下委宰相以簡賢/任能則中興之功日月可冀史)¶
調和隂陽安黎庶(郭承嘏時江淮旱用度不支詔宰相/分領度支户部承嘏言宰相調和隂)¶
(陽安黎庶若使閱視簿書/校緡帛非所宜帝順納)機務一一與參决(房琯同中/書門下平)¶
(章事俄與韋見素崔渙奉册靈武見肅宗且言上帝所/以傳付意因道當時利病箝索邉情辭吐華暢帝為改)¶
(容琯既有重名帝傾意待之機/務一一與參决諸捋相莫敢望)片言寤主而取宰相(唐/名)¶
(儒多言房琯德器有王佐材而史載行事亦少貶矣一/舉䘮師訖不復振原琯以忠誼自奮片言寤主而取宰)¶
(相必有過人者用違所長遂無成功使琯遭時承平從/容帷幄不失為名宰而倉卒濟難事敗隙生陷于浮虛)¶
(比周之罪名之/為累也戒哉賛)張鎬起布衣二朞至宰相(居身㢘不殖/貲産善待士)¶
<pb:KR3k0008_WYG_070-20a>¶
(性簡重議論有體在位雖/淺天下之人推為舊德)主相造命(李泌帝嘗言建中/亂卿亦知桑道茂)¶
(語乎乃命當然對曰夫命者已然之言主相/造命不當言命言命則不復賞善罰惡矣)宰相對小¶
延英自苗晉卿始(苗晉/卿傳)秉政出入七年(晉卿秉政出入/七年小心謹畏)¶
(不甚斥是非得失故能保安寵名然練達事/體百官簿最一省無遺議者故比漢胡廣)復俾輔相¶
必能致治成化(裴冕大厯中郭子儀言於代宗曰冕首/佐先帝有社稷勲程元振忌其賢遂加)¶
(誣構海内寃之陛下宜還冕於朝復俾輔相必能致治/成化時元載秉政冕早所甄引載德之又貪其衰瘵且)¶
(下已遂拜左僕射同中書門下平章事/入見拜不能興載自扶之代為賛謝)吕諲輔政功名¶
不及治賛(本/賛)制下士相賀於朝(楊綰拜同中書門下平/章事制下士相賀於朝)¶
<pb:KR3k0008_WYG_070-20b>¶
世以比楊震山濤謝安(楊綰始輔政御史中丞崔寛本/豪侈城南別墅池觀堂皇為當)¶
(時第一即日遣人毁之京兆尹黎幹出入從騶馭百數/省損纔留十餘騎中書令郭子儀在邠州行營方大㑹)¶
(除書至音樂散五之四它聞風靡然自/化者不可勝紀世以比楊震山濤謝安)未踰年除吏幾¶
八百貟(崔祐甫同中書門下平章事俄改中書侍郎自/至德乾元以來天下戰討啓丐填委故官貟繆)¶
(紊永泰後稍稍平定而元載用事非賄謝不與官剗塞/公路綱紀大壞載誅楊綰相未幾卒常衮當國懲其敝)¶
(凡奏請一杜絶之惟文辭入第乃得進然無所甄異賢/愚同滯焉及祐甫則薦舉惟其人不自疑畏推至公以)¶
(行未踰年除吏幾/八百貟莫不諧允)願以無逸為元龜(崔植長慶初拜中/書侍郎同中書門)¶
(下平章事穆宗問貞觀開元中治道最盛何致而然植/曰太宗資上聖興民間知百姓疾苦故厲精思治又以)¶
<pb:KR3k0008_WYG_070-21a>¶
(房元齡杜如晦魏徵王珪為之佐君明臣忠聖賢相維/致治昇平固其宜也𤣥宗在天后時身踐憂患既得位)¶
(得姚崇宋璟此二人蚤夜孜孜納君於道璟嘗手冩尚/書無逸為圖以獻勸帝出入觀省以自戒其後朽暗乃)¶
(代以山水圖稍怠於勤左右不復箴規姦臣日用事/以至于敗今願陛下以無逸為元龜則天下幸甚)舊¶
德(栁渾宰相張延賞怙權嫉渾守正遣親厚謂曰明公/舊德第謹言於朝則位可久渾曰為吾謝張公渾頭)¶
(可斷而舌/不可禁)斥堂吏相府肅然(韋處厚同中書門下平章/事堂吏湯鉢數招權納財)¶
(賄處厚笑曰此半滑渙/也斥出之相府肅然)裴度元勲舊德竇易直長厚忠¶
實(帝雖自力機政然驟信輕改揺於浮論處厚嘗獨對/曰陛下不以臣不肖使待罪宰相凡所奏可中輒變)¶
(易自上心出邪乃示臣不信得於横議邪即臣何名執/政且裴度元勲舊德輔四朝竇易直長厚忠實經事先)¶
<pb:KR3k0008_WYG_070-21b>¶
(帝陛下所宜親重委信之臣乃陛下自擢今言不見納/宜先罷即趍下頓首趍出帝復召問所欲言乃對近君)¶
(子逺小人始可為治諄複數百言又言裴/度忠可久任帝嘉納之自是無復横議者)擠忠良進貪¶
猥(元載同中書門下平章事智略開果久得君以為文/武才略莫已若外委主書卓英倩李待榮内劫婦言)¶
(縱諸子關通貨賄京師要司及方靣皆擠忠良進貪/猥凡仕進干請不結子弟則謁主書唐列傳七十)曲¶
意附離(王縉同中書門下平章事復知政事時元載專/朝天子拱手縉曲意附離無敢忤又恃才多所)¶
(狎侮雖載亦疾其凌靳也京兆尹黎幹數論執/載之惡縉折幹曰尹南方孤生安曉朝廷事)以單議¶
悟天子(楊炎興嶺表以單議悟天子中外翕然屬望為/賢相居數月崔祐甫疾不能事喬琳免炎獨當)¶
(國多變祐甫之政減薄/護元陵功優人始不悦)盧隂為憾(㑹盧杞以門下侍郎/同中書門下平章事)¶
<pb:KR3k0008_WYG_070-22a>¶
(進炎中書侍郎司秉政杞無術學貌么/陋炎薄之託疾不與㑹食杞隂為憾)惟樹親黨多所¶
詗察(竇參同中書門下平章事領度支鹽鐡使每延英/對他相罷參必留以度支為言實專政也然參無)¶
(學術不能稽古立事惟樹親黨多所詗察四方畏之申/其族子也參親愛每除吏多訪申申因得招賂漏禁宻)¶
(語故申所至/人目為喜鵲)人得叙進官無留材(李吉甫同中書門下/平章事吉甫連蹇外)¶
(遷十餘年究知閭里疾苦常病方鎮彊恣至是為帝從/容言使屬郡刺史得自為政則風化可成帝然之出郎)¶
(吏十餘人為刺史自王叔文時選任猥冒吉/甫始簿其貟人得叙進官無留材傳七十一)易方鎮三¶
十六(德宗以來姑息藩鎮有終身不易地者吉/甫為相歲餘凡易三十六鎮殿最分明)帝尊任¶
之官而不名(六年裴垍免復以前官召吉甫還秉政入/對延英凡五刻罷帝尊任之官而不名吉)¶
<pb:KR3k0008_WYG_070-22b>¶
(甫疾吏貟廣乃奏今列州三百縣千四百以邑設州以/鄉分縣費廣制輕非致化之本願詔有司博議州縣有)¶
(可併倂之歲時入仕有可停/停之則吏寡易求官少易治)帝每議河北事必指吉甫¶
曰朕日按圖信如卿料矣(同/上)及再輔政天下想望風采¶
(與武元衡連位未幾節度劒南屢言元衡材宜還為相/及再輔政天下想望風采而稍脩怨罷李藩宰相而裴)¶
(垍左遷皆其謀也李正辭晚相失及與蕭俛同召為翰/林學士獨用俛而罷正辭人莫不疑憚帝亦知其專)¶
吉甫居安邑里時號安邑李丞相(同/上)不可相天子(李磎/乾寧)¶
(元年同中書門下平章事崔昭緯素疾磎諷劉崇魯掠/其麻哭之言磎懷姦與中人楊復恭昵欵其第為時溥)¶
(所殺不可相天子翌/日下遷太子少傅)朝廷羽儀(李揆同中書門下平章/事揆美風儀善奏對帝)¶
<pb:KR3k0008_WYG_070-23a>¶
(歎曰卿門地人物文學皆當時第一信/朝廷羽儀乎故時稱三絶傳七十五)常衮與楊綰同¶
輔政綰長厚通可而衮苛細(以清儉自賢帝内重綰顓/任之禮遇信愛衮弗及也)¶
(每所/恨忌)奏罷賜内厨食(故事日出内厨食賜宰相衮奏罷/之又将讓堂封它宰相不從乃止)¶
塞政事堂北門(政事堂北門異時宰相過舍人院/咨逮政事至衮乃塞之以示尊大)謂之¶
濌伯(窒賣官之路然一切以公議格之非文詞者皆擯/不用故世謂之濌伯以其濌濌無賢不肖之辨)¶
常以國本在選賢節用薄賦斂寛刑罰(趙璟與陸贄同/輔政贄於裁决)¶
(少所讓初贄約共執退裴延齡既對贄極言其姦帝色/變璟不為助遂罷贄乃始當國璟精治道常以國本在)¶
(選賢節用薄賦斂寛刑罰懇懇為天/子言之又陳前世損益當時之變)獻審官六議(一議/相臣)¶
<pb:KR3k0008_WYG_070-23b>¶
(曰中外知其賢者用之能者/任之責材之備為不可得)帝謂崔造敢言為能立事¶
(造同中書門下平章事帝謂崔造敢言為能立事造在/江左疾錢穀諸使罔上或乾没自私乃建言天下兩税)¶
(請委本道觀察使刺史選官部送京師諸道水陸轉運/使度支廵院江淮轉運使請悉停以度支鹽鐡務還尚)¶
(書省六曹皆/宰相分領)諫避狄(齊映貞元二年以舍人同中書門/下平章事與崔造劉滋竝輔政滋)¶
(端重寡言映謙不肯事可否一顓于造㑹造疾映乃當/國吐蕃數入冦關輔震騷咸言帝欲避狄映入諫曰戎)¶
(狄不懲臣之罪也然内外洶洶謂陛下具糗糧欲治行/夫大幸不再奈何不與臣等計乎因俯伏流涕天子為)¶
(感/悟)居中治身循灋無它過(盧邁同中書門下平章事進/中書侍郎時陸贄趙璟專大)¶
(政邁居中治身/循灋無它過)盲宰相(關播同中書門下平章事時李/元平游播門下能侈言誕計以)¶
<pb:KR3k0008_WYG_070-24a>¶
(功名自喜播謂宰相材數請帝用之李希烈叛帝召拜/汝州别駕知州事募工築郛浚湟希烈使人應募元平)¶
(不寤賊遣将李克誠以精騎薄城募者内應縳元平馳/見希烈遺矢於地希烈以其𦕈小無髯戯克誠曰使爾)¶
(取元平乃以其子來邪因嫚駡曰盲/宰相使汝當我何待我淺邪唐列傳)循謹無所駮異(董/晉)¶
(同中書門下平章事方竇參得君裁可大事不關咨晉/晉循謹無所駮異參欲以其弟申為吏部侍郎諷晉以)¶
(聞帝怒曰無乃參廹卿為之邪晉謝具道所以然帝即/問參過失晉無敢隱由是參罷宰相晉皇恐上疏固辭)¶
(位九年罷為/禮部尚書)奏減堂餐錢(張鎰同中書門下平章事明/年以兩河用兵詔省薄御膳)¶
(及皇太子食物鎰因奏減堂餐錢及百/官廩奉三分之一以佐用度傳七十六)眷禮異他相(武/元)¶
(衡元和二年拜門下侍郎同中書門下平章/事帝素知元衡堅正有守故眷禮異他相)帝稱長者¶
<pb:KR3k0008_WYG_070-24b>¶
(八年召還秉政李綘數爭事上前不叶/元衡獨持正無所違附帝稱其長者)盜賊殺武元衡¶
(淮蔡用兵帝悉以機政委之王承宗上疏請赦吳元濟/使人白事中書悖慢不恭元衡叱去承宗怨數上章誣)¶
(詆未幾入朝出靖安里第夜漏未盡賊乘暗呼曰滅燭/附元衡中肩復擊其左股徒御格鬪不勝皆駭走遂害)¶
(元衡批顱/骨持去)言骨鯁真宰相(李絳拜中書侍郎同中書門/下平章事李吉甫嘗盛賛天)¶
(子威德帝欣然絳獨曰陛下自視今日何如漢文帝時/帝曰朕安敢望文帝對曰是時賈誼以為措火積薪下)¶
(火未及然因以為安其憂如此今法令所不及者五十/餘州云云帝入謂左右曰絳言骨鯁真宰相也遣使送)¶
(酴醿/酒)帝問開元天寶治(帝又問元宗甞厯試官守知人/之艱難臨御初任用姚崇宋璟)¶
(勵精聽納故左右前後皆正人也洎林甫國忠得君專/引傾邪之人分揔要劇於是上不聞直言嗜欲日滋内)¶
<pb:KR3k0008_WYG_070-25a>¶
(則盜臣勸以興利外則武夫誘以開邊天下騷動故禄/山乗隙而奮此皆小人啓導從逸而驕繫時王所行無)¶
(常治亦無常亂帝曰凡人舉事病不通於理追咎其失/古人處此有道邪絳曰事或過差聖哲所不免天子有)¶
(諫臣所以救過上下同體猶手足之於心膂交相為用/但矜能䕶失常情所蔽聖人改過不吝願陛下以此處)¶
(之/)以清節進(宋申錫初申錫以清節進疾要位者納財/餉敗風俗故自為近臣凡四方賄謝一不)¶
(受既被罪有司驗劾悉得/所還問遺書朝野為咨閔)坐宰相餘忿(鮑防初防與知/雜御史竇參遇)¶
(導騎不引避參擿其僕及為相防尹京兆迫使致仕防/叱曰吾與蕭昕子齒而同昕老坐宰相餘忿耶傳八十)¶
(四/)請臺閣長官得自薦其屬(陸贄以中書侍郎同中書/門下平章事帝始任楊炎)¶
(盧杞引樹私黨排忠良天下怨疾貞元後懲艾其失雖/置宰相至除用庶官反復參詰乃得下及贄秉政始請)¶
<pb:KR3k0008_WYG_070-25b>¶
(臺閣長官得自薦其屬有不職坐舉者或言諸司所引/皆親黨招賂遺無實才帝復詔宰相自擇贄奏言云云)¶
(唐列/傳)勤職約已天子甞臨朝咨其清素(竇德元進檢校/左相勤職約已)¶
(天子甞臨朝咨其清素加以賜賚居位數年賛圖封禪/事與李勣皆為使帝次濮陽問古謂帝邱德元不能對)¶
(許敬宗具/道其然)居宰相積十五年(房元齡居宰相積十五年/女為王妃男尚主自以權)¶
(寵隆極累/表辭位)言儲嫡事(魏謩建言今天下粗治惟東宫未/立不早以正人傅導之非所以存)¶
(副二之重且泣下帝為感動自敬宗後惡言儲嫡事故/公卿無敢開陳者時帝春秋髙嫡嗣未辨謩輔政白發)¶
(其端朝/議歸重)名臣孫有祖風(魏謩為宰相議事天子前他相/或委抑規諷惟謩讜切無所回)¶
(畏宣宗嘗曰謩名臣孫有祖風朕心憚/之然卒以剛正為令狐綯所忌讒罷之)諌獵温泉(薛元/超遷)¶
<pb:KR3k0008_WYG_070-26a>¶
(中書侍郎同中書門下三品帝校獵温泉諸蕃酋長得/持弓矢從元超奏夷狄野心而使挾兵在圍中非所宜)¶
(帝納/可)諫脩洛陽宫(戴胄檢校吏部尚書參預朝政帝将/脩復洛陽宫上疏諫曰比闗中河外)¶
(置軍團强夫富室悉為兵九成之役又興司農将作見/丁無幾大亂之後戶口單破一人就役舉室棄業籍軍)¶
(者督戎仗課役者責糧賫竭貲經紀猶不能濟七月以/來霖潦未止濵河南北田正洿下年之有亡未可知壯)¶
(者盡行賦調不給則帑/藏虚矣帝覽奏罷役)一德無二(韓瑗褚遂良貶潭州/都督瑗上言遂良受)¶
(先帝顧託一德無二向日論事至誠懇切詎肯令陛下/後堯舜而塵史册哉遭厚謗醜言損陛下之明折志士)¶
(之銳况被遷以來再罹寒暑其責塞矣願寛無辜以順/衆心帝曰遂良之情朕知之矣其悖戾好犯上朕責之)¶
(詎有過邪瑗曰遂良社稷臣蒼蠅㸃白傳致有罪微/子既去殷以亡張華不死晉不及亂帝愈不聽唐傳)固¶
<pb:KR3k0008_WYG_070-26b>¶
爭武后攝政(李義琰進同中書門下三品髙宗欲使/武后攝國政義琰與郝處俊固爭得寢)不¶
廣居宇(李義琰宅無正寢弟義璡為市堂材送之義琰/曰以吾為國相且自愧尚營美宇是速吾禍豈)¶
(愛我者邪義璡曰凡任為丞尉且崇第舍兄位高安可/偪下哉荅曰不然事難全遂物不兩興既處貴仕又廣)¶
(居宇非有令德必受其殃卒/不許其後木久腐乃棄之)斥滑渙(鄭餘慶主書滑渙/與宦人劉光琦相)¶
(倚為姦每宰相議為光琦沮變者令待往請必得由是/四方貲餉奔委之弟泳至官刺史杜佑鄭絪秉政頗姑)¶
(息而佑常行輩喚不名也至餘慶議事渙傲然指畫/諸宰相前餘慶叱去未幾罷為太子賔客後渙贓敗)病¶
進士浮夸(鄭覃同中書門下平章事不喜文辭病進士/浮夸建廢其科曰南北朝所以不治文采勝)¶
(質厚也士惟用才何必文辭又言文人多佻薄帝曰純/薄似賦性之異奚特進士且設是科二百年詎可易乃)¶
<pb:KR3k0008_WYG_070-27a>¶
(止列/九十)傳中人不避宰相(鄭朗中人李敬寔排朗騶導馳/去朗以聞宣宗詰敬寔自言供)¶
(奉官不避道帝曰傳我命則絶道行/可也而私出不避宰相耶即斥敬寔)諫幸東都(裴度帝/将幸東)¶
(都大臣切諌不納帝恚曰朕意决矣雖從官宫人自挾/糗糧無擾百姓趣有司檢料行宫中外莫敢言度從容)¶
(奏國家建别都本備廵幸自艱難以來宮闕署屯百司/之區荒圯不治假歲月重新然後可行倉卒無備有司)¶
(且得罪帝恱曰羣臣諫朕/不及此如卿言安用往耶)淳德有常(賈耽為相十三年/雖安危大事亡所)¶
(發明而檢身厲行自其所長每歸第對賔客無少倦家/人近習不見其喜愠時謂淳德有常者列傳九十一)¶
入對及開元天寳事(崔羣皇甫鎛言利幸於帝隂藉左/右求宰相羣數言其佞邪不可用)¶
(既入對及開元天寳事羣因推言其極曰安危在出令/存亡繋所任昔𤣥宗少厯屯險更民間疾苦故初得姚)¶
<pb:KR3k0008_WYG_070-27b>¶
(崇宋璟盧懷慎輔以道德蘇頲李元紘孜孜守正則開/元為治其後安于逸樂逺正士昵小人故宇文融以言)¶
(利進李林甫楊國忠怙寵朋邪則天寳為亂願陛下/以開元為法以天寳為戒社稷之福也列傳九十)罷¶
張九齡相李林甫則治亂分(羣又言世謂禄山反為治/亂分臣謂罷張九齡相李)¶
(林甫則治亂固已分矣左/右為感動羣以是諷帝)宰相乃天下選(憲宗銳于立/功皇甫鎛以)¶
(聚斂取宰相夫宰相乃天下選彼/暫勞一功烏勝任哉賛唐列傳)好醜必言(李藩忠謹/好醜必言)¶
(帝以為無隱嘗問前世所以家給或國匱乏者何致而/然及祈禳之數藩具對儉則足用敦本則百姓富反是)¶
(則匱又言孔子病止子路之禱漢文帝每祭敕有司敬/而不祈使神無知則不能降福有知固不可私已求媚)¶
(而恱之也且義于人者和于神人乃/神之主人安而福至帝恱傳九十四)器局峻整(裴垍器/局峻整)¶
<pb:KR3k0008_WYG_070-28a>¶
(持法度雖宿貴前望/造詣不敢干以私)凡兵進退黄裳自中指授(杜黄裳/劉闢反)¶
(議者以闢恃險討之或生事惟黄裳固勸不赦因奏罷/中人監軍而專委髙崇文凡兵進退黄裳自中指授無)¶
(不切于機崇文素憚劉澭黄裳使人謂曰公不奮命者/當以澭代崇文懼一死力縳賊以獻蜀平羣臣賀憲宗)¶
(目黄裳曰/時卿之功)推言王者之道(杜黄裳帝嘗問前古王者所/以治亂推言王者之道在修)¶
(己任賢而已操執綱領要得其大者至簿書獄訟百吏/能否本非人主所自任昔秦始皇親程決事見&KR0339;前世)¶
(魏明帝欲按尚書事陳矯不從隋文帝日昃聽政衛士/傳餐太宗笑之孔子稱帝舜恭己正南面以其能舉十)¶
(六相去四凶而至無為豈必刓神疲體勞耳/目之察然後為治哉帝以黄裳言忠嘉納之)赫然號中¶
興自杜黄裳啓之(杜黄裳憲宗平夏剪齊滅蔡復兩河/以機秉還宰相紀律設張赫然號中)¶
<pb:KR3k0008_WYG_070-28b>¶
(興自杜黄/裳啓之)宣宗擇相(李景讓大中中進御史大夫蔣伸/輔政景讓名素出伸右而宣宗擇)¶
(宰相盡書羣臣當選者以名内器中禱憲宗神御前射/取之而景讓名不得景讓愧艴不能平列傳一百二)¶
喻御史有以事見宰相者先白臺(李德裕拜中書門下/平章事故事丞郎詣)¶
(宰相湏少間乃敢通郎官非公事不敢謁李宗閔時往/往通賔客李聽為太子太傅招所善載酒集宗閔閣酣)¶
(醉乃去至徳裕則喻御史有以事見宰相者先白臺乃/聽凡罷朝繇龍尾道趣出遂無輒至閤者列傳一百五)¶
罷京兆築沙堤兩街上朝衛兵(同/上)政去宰相則不治(太/𤣥)¶
(德憲四宗皆盛朝其始臨御自視若堯舜寖久則不及/初陛下知其然乎始一委輔相故賢者得盡心久則小)¶
(人並進造黨與亂視聽故上疑而不專政去宰相則不/治矣在德宗最甚晚節宰相惟奉行詔書所與圖事者)¶
<pb:KR3k0008_WYG_070-29a>¶
(李齊運裴延齡韋渠牟等訖今謂之亂政夫輔相有欺/罔不忠當亟免忠而材者属任之政無他門天下安有)¶
(不/治)政在中書誠治本(李德裕又言開元初輔相率三考/輙去雖姚崇宋璟不能逾至林甫)¶
(秉權乃十九年遂及禍敗是知亟/進罷宰相使政在中書誠治本也)天下事皆先平章(李/珏)¶
(杜悰領度支帝欲拜户部尚書珏曰祖宗倚宰相天下/事皆先平章故官曰平章事君臣相須所以致太平也)¶
(茍用一吏處一事皆决於上/将焉用彼相哉列傳一百七)擇一令日(劉瑑後請間帝/視案上厯謂瑑)¶
(為朕擇一令日瑑跪曰某日良帝笑曰是日卿可遂相/即詔同中書門下平章事與崔謹由議帝前謹由請甄)¶
(别流品瑑質曰王夷甫相晉崇尚浮虛以述流品卒致/淪夷今日不循名責實使百吏各稱職而先流品未知)¶
(所以致治也/謹由不得對)歇後鄭五(鄭綮大順後王政微綮每以詩/謡託諷中人有誦之天子前者)¶
<pb:KR3k0008_WYG_070-29b>¶
(昭宗意其有所藴未盡因有司上班簿遂署其側曰可/禮部侍郎同中書門下平章事綮本善詩其語多俳諧)¶
(故使落調世共號鄭五歇後體既視事宗戚詣慶搔/首曰歇後鄭五作宰相事可知矣固遜不聽唐列傳)宰¶
相兼治錢穀(李德裕時韋宏質建言宰相不可兼治錢/榖德裕奏言貞觀中陳師合上言人之思)¶
(慮有限一人不可揔數職太崇曰此欲離間我君臣斥/之嶺表臣謂宰相有姦謀隱慝則人人皆得上論至於)¶
(制置職業人主之柄非小人所得干古者朝廷之士各/守官業思不出位宏質賤臣豈得以非所宜言妄觸天)¶
(聽是輕宰相陛下照其邪計從黨人中來當遏絶之德/裕大意欲朝廷尊臣下肅而政出宰相深疾朋黨故感)¶
(憤切/言之)言從計行王室幾中興(德裕常以經綸天下自為/武宗知而能任之言從計)¶
(行是時王室/幾中興史)午漏下還第休沐(元和後數用兵宰相不/休沐或繼火乃得罷德)¶
<pb:KR3k0008_WYG_070-30a>¶
(裕在位雖遽書警奏皆從容裁决率午/漏下還第休沐輒如令沛然若無事時)每議論天子前¶
往往語相侵(陳夷行同中書門下平章事而楊嗣復李/珏相次輔政夷行介特雅不與合每議論)¶
(天子前往往語相侵短夷行不能堪/輒引疾求去文宗遣使者慰勞起之)用忠良久益治(陳/夷)¶
(行帝常怪天寳政事不善問姚崇宋璟于時在否李珏/曰姚亡而宋罷珏因推言𤣥宗自謂未嘗殺一不辜而)¶
(任李林甫種夷數十族不亦惑乎夷行曰陛下今亦宜/戒以權屬人嗣復曰夷行失言太宗易暴亂為仁義用)¶
(房𤣥齡十有六年任魏徵十有五年未嘗失道人/主用忠良乆益治用邪佞一日多矣傳一百六)謙静¶
免禍(楊涉哀帝時進同中書門下平章事為人端重有/禮法方賊臣凌慢王室殘蕩賢人多罹患涉受命)¶
(與家人泣語其子曰世道方極吾嬰網羅不能去将/重不幸禍且累汝然以謙静終免于禍列傳一百九)勢¶
<pb:KR3k0008_WYG_070-30b>¶
動天下(路巖同中書門下平章事年三十六居位凡八/歲於是王政粃僻宰相得用事巖顧天子荒闇)¶
(且以政委已乃通賄遺奢肆不法俄與韋保衡同當國/二人勢動天下時目其黨為牛頭阿旁言如鬼隂惡可)¶
(畏/也)智慮周密(王鐸僖宗時以左僕射召始鐸當國練制/度智慮周密時論推允㑹河南盗起天下)¶
(跂鐸入輔又鄭畋數言其賢復拜/門下侍郎平章事列傳一百十)練知邊事(唐璿西突/厥烏質勒)¶
(失諸蕃和舉兵相攻安西道閉武后詔休璟與宰相計/議不少選畫所當施行者既而邊州建請置屯盡如休)¶
(璟䇿后曰恨用卿晚即拜夏官尚書同鳯閣鸞三品后誚/楊再思李嶠姚元崇等曰休璟練知邉事卿輩十不當)¶
(一列傳/三十六)為時譏訾(始老已踰八十猶倚託權近求復用/於是賀婁尚宫方用事附者輒榮赫)¶
(休璟乃為其子娶其義女故復起宰/相頗為時譏訾其當國亦無他禆益)尊遇它相莫如(姚/崇)¶
<pb:KR3k0008_WYG_070-31a>¶
(元宗立賔禮大臣故老推尊遇崇每見便殿輒為/之興去輒臨軒以送它相莫如也列傳四十九)先天¶
末宰相至十七人(姚崇時承權戚干政之後紀綱大壞/先天末宰相至十七人臺省要職不)¶
(可數崇常先有司罷冗職修制度擇百官各當其材請/無廣釋道無數移吏由是天子責成于下而權歸于上)¶
(矣/)其奏議有宰相體(張延賞及當國飾情復怨不稱所/望亦早不幸未及有所建明然帝)¶
(待遇厚稱其奏議有宰相體專屬以吏事而以/軍食委李泌刑法委栁渾時以為任職唐列傳)堂封自¶
源乾曜始(源乾曜同紫微黄門平章事帝嘗自較其考/與張說偕賜時議者言國執政所以同休戚)¶
(不崇異無以責功帝乃詔中書門/下共食實户三百堂封自此始)建上宰(李泌賛泌之/為人也異哉)¶
(其謀事近忠其輕去近髙其自全近智卒而建上宰近/立功立名者觀肅宗拔榛莽立朝廷單言暫謀有所寤)¶
<pb:KR3k0008_WYG_070-31b>¶
(合皆付以政當此時泌於獻納為不少又佐代宗收/兩京獨不見録寧二主不以宰相器之也傳六十四)無¶
經國才(崔植賛植輔政當有為之時無經國才履危防/淺機不知其潰而發也手弛檻緤縱虎狼焉一)¶
(日而亡地數千里為/天下笑列傳六十七)詭謀繆筭(舒元輿同中書門下平/章事詭謀繆筭日與訓)¶
(比敗天下事二人為之也然加禮舊臣外釣人譽先時/裴度令狐楚鄭覃皆為當路所軋致閑處至是悉還髙)¶
(秩列傳/一百四)宰相端方有器度者為之(任圜是秋韋説豆盧/革罷相圜與安重誨)¶
(鄭珏孔循議擇當為相者圜意屬李琪而珏循雅不欲/琪為相謂重誨曰李琪非無文藝但不亷爾宰相端方)¶
(有器度者足以為之太常卿崔協/可也重誨以為然五代史二十八)宰相重器(他日明宗/問誰可相)¶
(者重誨即以協對圜前争曰重誨未諳朝廷人物為人/所賣天下皆知崔協不識文字而虚有表號為没字碑)¶
<pb:KR3k0008_WYG_070-32a>¶
(臣以陛下誤加採擢無功幸進此不知書以臣一人取/笑足矣相位有幾豈容更益笑端明宗曰宰相重器卿)¶
(等更自詳/審同上)捨琪而相協如棄蘇合之丸而取蜣蜋之轉¶
也(重誨等退休於中興殿廊下孔循不揖拂衣而去行/且罵曰天下事一則任圜二則任圜圜乃何人圜謂)¶
(重誨曰李琪才藝可兼時軰百人而讒夫巧沮忌害其/能若捨琪而相協如棄蘇合之丸而取蜣蜋之轉也重)¶
(誨笑而/止同上)宦官伶人不欲張憲在朝廷(張憲郭崇韜伐蜀/薦憲可任為相而)¶
(宦官伶人不欲張憲在朝廷樞宻承㫖叚回曰宰相在/天子面前事有非是尚可改作一方之任苟非其人則)¶
(為患不細憲材誠可用不如任/以一方乃以為太原尹五代史)朝廷大事皆出逢吉(蘇/逢)¶
(吉髙祖建號拜同中書門下平章事是時制度草創朝/廷大事皆出逢吉逢吉以為己任然素不學問隨事裁)¶
<pb:KR3k0008_WYG_070-32b>¶
(决出其意見是故漢世尤無法度而不/施德政民莫有所稱焉五代史三十)粥飯僧(李愚愍/帝即位)¶
(有意於治數召學士問以時事而以愚為迂未嘗有所/問廢帝亦謂愚等無所事常目宰相曰此粥飯僧爾以)¶
(謂飽食終日無所用其/心也五代史五十四)三司吏聞罷昫相皆相賀(劉昫/馮道)¶
(與昫為姻家而同為相馮道罷李愚代之愚素惡道為/人凡事有稽失者必指以誚昫曰此公親家翁所為也)¶
(朐性少容怒而愚特剛介遂相詬詆相府史吏惡此二/人剛直因共揚言其事聞廢帝並罷之以劉昫為右僕)¶
(射是時三司諸吏提印聚立月華門外聞宣麻罷昫/相皆歡呼相賀曰自此我曹快活矣五代史五十五)琉¶
璃瓶(盧文紀廢帝立欲擇宰相問於左右皆言文紀及/姚顗有人望廢帝因悉書清望官姓名内琉璃瓶)¶
(中夜焚香呪天以筯挾之首得文紀欣然/相之乃拜中書侍郎同中書門下平章事)三不開(馬允/孫臨)¶
<pb:KR3k0008_WYG_070-33a>¶
(事多不能决當時號曰三不開謂其不開口以/論議不開印以行事不開門以延士大夫也)在相位¶
齪齪無所為(姚顗同中書門下平章事廢帝欲擇宰相/選當時清望官知名於世者得盧文紀及)¶
(顗顗為人仁恕不知錢陌銖兩之/數御家無法在相位齪齪無所為)登明選公雜進巧拙¶
(紆餘為妍卓犖為傑校短量長惟器/是適者宰相之方也韓愈進學解)燮贊之崇名(以燮/贊之)¶
(崇名被庸虛之陋質劉/禹錫代讓平章事表)金鉉重名(銀青貴服同/上讓平章表)虞舜享¶
濬哲之名周厲嬰顛覆之禍(陸宣公人主昏明繫於所/任咎繇䕫契之道長而虞)¶
(舜享濬哲之名皇父棸楀之嬖行而周厲嬰顛覆之/禍自古何嘗有小人柄用而灾禍不及邦國者乎)假¶
三事之崇允萬夫之望(故韓信以丞相繫魏樊噲以相/國伐燕克成茂功抑有前典元)¶
<pb:KR3k0008_WYG_070-33b>¶
(達平章/事制)以平章事為名自郭待舉始也僕射是正宰相¶
房喬始也(髙宗朝四品以下有名稱者皆知政事以平/章事為名自郭待舉始也僕射是正宰相房)¶
(喬始也出/南部新書)鄭覃厯官三十餘任未甞出都門登相位以¶
至于終(同/上)直主政事筆(至德二年宰相直主政事筆每/人知十日至貞元十年又分每)¶
(人輪一/日執筆)潭潭府中居(一為公與相潭潭/府中居韓愈詩)鼎軸老(滎公鼎/軸老烹)¶
(斡力健/倔韓文)宰相者上熙陛下覆燾之恩下遂羣生性命之¶
理以正百度以和四時澄其源而清其流統於一而應¶
於萬(為韋相讓/官表同上)天子之毗諸侯之師(止于/頔)元弼(許景/先)鼎¶
<pb:KR3k0008_WYG_070-34a>¶
司元侯(劉/晏)釋筆硯以操化權(元和初憲宗遵聖祖故事/視有宰相器者貯之内庭)¶
(由是釋筆硯以操化權者/十八九劉禹錫李公集序)功顯人伏言無不從筆端膚¶
寸澤及天下(劉禹錫韋/處厚集序)韋承慶明堂災(上疏諫以文明/垂拱後執政者)¶
(未滿歲率以罪去大抵皆惡逆不道夫創大厦濟巨川/必擇文梓艅艎若亟毁而敗則是庇朽木乗膠船也臣)¶
(謂陛下求賢之意切而取人之路寛故一言有合而付/大臣夫以堯舉舜猶厯試諸難况庸庸者可超處輔相)¶
(以百揆而遽畀小/人哉書聞不報)縉紳賴以為彊(李石器雄逺當軸秉/權亡所橈方是時宦)¶
(寺氣盛陵暴朝廷每對延英而仇士良等往往斥訓注/以折大臣石徐謂曰亂京師者訓注也然其進孰為之)¶
(先士良等恧縮不得對/氣益奪縉紳賴以為彊)縱諸子關通貨賂道路目語不¶
<pb:KR3k0008_WYG_070-34b>¶
敢議(元載縱諸子關通貨賂京師要司及方面近郊作/觀榭帳帟什器不從而供膏腴別野疆畛相望且)¶
(數十區名姝異妓雖禁中不逮帝盡得其狀嘗獨見帝/深戒之謷然不悛客有賦都盧尋橦篇諷其危載泣下)¶
(而不知悟李少良上書詆其醜狀/載怒奏殺少良道路目語不敢議)隂禍賊物(楊炎以盧/杞無識同)¶
(處台司心甚不悅為杞所譛嚴郢與炎有隙杞/乃擢郢為御史大夫以傾炎炎逐崖州舊史)乆雨無¶
妨聖政(長興三年帝謂馮道曰春雨稍多乆未晴霽何/也道對曰水旱作沴雖是天之常道然季春行)¶
(秋令臣之罪也更望陛下廣敷/恩宥乆雨無妨聖政五代史)¶
　¶
　白孔六帖卷七十¶
