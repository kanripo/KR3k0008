# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.680837
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷八十二
<pb:KR3k0008_WYG_082-1a>¶
欽定四庫全書¶
　白孔六帖巻八十二　　唐　白居易　原本¶
　　　　　　　　　　　宋　孔　傳　續撰¶
　　旱(一/)　　　　　　旱備(二/)¶
　　祈禱(三/)　　　　　水澇(四/)¶
　　饑饉(五/)　　　　　人餓(六/)¶
　　荒政(七/)　　　　　賑貸(八/)¶
　　求糴(九/)　　　　　蠶桑(十/)¶
<pb:KR3k0008_WYG_082-1b>¶
　　繭稅(十一/)　　　　採桑(十二/)¶
　　爭桑(十三/)　　　　后妃桑蠶(十四/)¶
　　異蠶(十五/)　　　　織絍(十六/)¶
　　　旱(一/)¶
白旱暵　國乃大旱　天災流行　天降之災　天厲¶
不戒　上天降災　山陵不收　髙田不熟　水泉咸¶
竭　時雨不降(百穀不成五榖/不滋害於粢盛)為災(自十月至于五/月不雨不為災)野¶
無青草　雲漢美宣王遇災能懼(詩曰旱既大甚耗斁/下土旱魃為虐赫赫)¶
<pb:KR3k0008_WYG_082-2a>¶
(炎炎如惔如/焚滌滌山川)嵗旱(時/災)若嵗大旱(用汝作/霖雨)八月不雨(君不/舉)¶
七年(吕氏春秋曰成湯之/旱七年煎沙爛石)流沙鑠石(湯七/年旱)未覩鸛鳴(詩/鸛)¶
(鳴于垤將/雨之候也)且憂狼顧(賈誼曰失時不雨人/且狼顧狼顧恐懼貎)仰夫膏雨(已/愆)¶
(天降/之期)望彼畢星(未及月/離之候)天厲流行地財耗斁(詩耗斁下/土注旱害)¶
(也斁/敗也)東作既嗟於嵗旱(南山空望/於朝躋)屯西郊之雲(且聞/不雨)廢¶
南畆之稼(豈望/有秋)一溉之功(夫為稼於代編一有溉之益/雖歸燋爛而一溉之旱苖必)¶
(後枯/也)大時不齊(同年有豐凶/之異也禮記)懸耜　其雨其雨杲杲出¶
日(人専望雨/而日出也)愆陽(陽/驕)憤歎成隂歡娛為旱(晉石珩問袁/甫曰夀陽已)¶
<pb:KR3k0008_WYG_082-2b>¶
(西恒旱已東恒澇何也甫曰夀陽已東吳人也夫亡國/之音哀鼎足強邦一朝失職憤歎成隂隂積成水故恒)¶
(澇也夀陽已西中國新平強洖美寳盡入志滿心盈長/為旱故公羊曰魯僖公甚悦故旱是以京師若抑強扶)¶
(弱則天/下和平)宻雲徒自西郊(零雨未/沾南畆)雲重積而又散(雨垂下/而復收)¶
(文/選)水旱免稅令(令曰諸田有旱蟲霜處拘見營田州縣/撿實且帳申省十損四已上免租稅調)¶
(七已上課役俱免若桑麥損盡各免其所輸聽折來/年經二年後不在折限其應免者通計麥用為分數)孔¶
自三月不雨至五月(張行成拜左僕射永徽四年自三/月不雨至五月行成懼以老乞身)¶
訴旱(崔蕘出為陜虢觀察使不恤人疾苦或訴旱者/指廷樹示之曰柯葉尚爾何旱為即榜笞之)頻¶
年霜旱(魏徴上疏曰貞/觀初頻年霜旱)關西小旱耕稼是憂(張説/疏)石然¶
<pb:KR3k0008_WYG_082-3a>¶
(十三年雲陽石然自冬至/五月不雨徴上疏極言)旱熯之災(疏又曰今旱熯/之災逺被郡國)詔¶
求直言(張廷珪𤣥宗開元初大旱闗/中饑詔求直言廷珪上疏)入秋亢旱(辛替否/疏曰入)¶
(秋亢旱草木枯黄下/人咨嗟未知所濟)雨不時降夏陽驕愆(李中敏大和/六年天旱文)¶
(宗内憂詔詢所以致雨者中敏上言雨不時降夏陽驕/愆苗欲槁枯陛下憂勤降徳音俾下得盡言昔東海誤)¶
(殺一孝婦大旱三年宋申錫位宰相生平饋致一不受/其道勁正姦人忌之䧟不測之辜獄不參驗銜恨而殁)¶
(天下士皆指目鄭注臣知數寃必列訴上帝天之降災/殆有由然漢武帝國用空竭然卜式請烹桑𢎞羊以致)¶
(雨况申錫之枉天下知之何惜斬一注/以快忠臣之魂則天且雨矣帝不省)大旱責民逋賦¶
(李渤遷江州刺史上言臣州治田二千頃今旱死者千/九百頃若徇度支所歛臣懼天下謂陛下當大旱責民)¶
<pb:KR3k0008_WYG_082-3b>¶
(三十年/逋賦)以時救恤(李吉甫江淮旱浙東西尤甚有司不/為請吉甫曰以時救恤帝驚馳遣使)¶
(分道/賑貸)馬燧(徙懐州時師旅後大旱田/茀不及耕燧務勤教化)農告無入(段秀實/為營田)¶
(判官是嵗大旱農告無入涇大將焦令諶曰我知入不/知旱也責之急農無以償徃訴秀實秀實書牒免之)¶
江淮大旱(李絳時江淮大旱帝下赦令有所蠲弛絳言/江淮流亡所貸未廣而宫人猥積有怨鬲之)¶
(思當大出之/以省經費)問隂陽祲沴(鮑防時比嵗旱策問隂陽祲/沴質對漢故事免三公卜式)¶
(請烹𢎞羊指/當時輔政者)避正殿減膳(張薦初貞元時京師旱帝避/正殿減膳薦白限日以應古)¶
(制/)上疏(許孟容貞元十九/年夏大旱上疏)理囚繫(盧商大中元年春旱/詔商與御史中丞封)¶
(放理囚繫/於尚書省)奏析滻水溉民田(崔珙遷京兆尹㑹大旱奏/析滻水入禁中者取十九)¶
<pb:KR3k0008_WYG_082-4a>¶
(溉民/田)劉蕡䇿曰(臣前所謂救災旱在乎致精誠者臣謹/按春秋魯僖公七月之中三書不雨者)¶
(以人君有恤人之志也文公三年之中一書不雨者以/人君無閔人之心也故僖致精誠而旱不害物文無恤)¶
(閔而旱則成災矣陛下有/恤人之志則無成災之變)逋捐係路(李翺為廬州時州/旱遂疫逋捐係路)¶
人情愁惴(裴延齡帝罷陸贄宰相時大旱人/情愁惴延齡言贄等失權怨望)多出宫人¶
(鄭覃開成三年旱帝多出/宫人李班入賀覃又推贊)菽麥失時(髙郢代宗為太后/營章敬寺郢以白)¶
(衣上書諫曰比八月雨不潤下菽麥失時黔/首狼顧憂在艱食若遂不給將何以救之)上陳闕政¶
(權徳輿貞元十九年大/旱徳輿因是上陳闕政)乞盡免江淮兩賦(白居易元和/四年天子以)¶
(旱甚下詔有所蠲貸振除災沴居易見/詔節未詳即建言乞盡免江淮兩賦)嵗旱用屈(崔縱/貞元)¶
<pb:KR3k0008_WYG_082-4b>¶
(元年天子郊見為大禮使嵗旱/用屈縱樽裁文物儉而不陋)災暵成沴(盧懐慎曰今/民力敝極儻)¶
(災暵成沴/何以濟之)乖政之氣(張九齡言乖政之氣發為水旱天/道雖逺其應甚邇昔東海枉殺孝)¶
(婦天旱久之一吏不明/匹婦匪命則天昭其寃)久旱入境輒雨(裴寛出為蒲州/刺史州乆旱寛)¶
(入境/輙雨)時暵之孽(裴漼進中書舍人睿宗造金仙玉真二/觀時旱甚役不止漼上言今自冬徂春)¶
(雨不時降人心憔然莫知所出而土木方興時暵之孽/職為此發今東作云始丁壯就功妨多益少飢寒有漸)¶
(春秋莊公三十一年冬不雨是時歳三築臺僖公二十/一年夏大旱是時作南門陛下以四方為念宜下明制)¶
(令二京營作和市木/石一切停止不報)隂侵於陽(吴兢上疏曰自春以來/亢陽不雨傳曰敬徳不)¶
(用厥災旱上下蔽隔庶位/踰節隂侵於陽則旱災應)煬旱(楊炎為相劉文喜不奉/詔時方煬旱人情騷雋)¶
<pb:KR3k0008_WYG_082-5a>¶
(羣臣皆請赦/文喜帝不聽)請蠲租稅(嚴郢兼御史中丞㑹/秋旱郢請蠲租稅)嵗仍旱(李/栖)¶
(筠出為常州/刺史嵗仍旱)疫旱(王仲舒為婺州刺史州疫旱人徙死/幾空居五年里閭增完加金紫服徙)¶
(蘇/州)民賦不入(除江西觀察使水旱民賦不入歎曰我當/减燕樂他用可乎為出錢二萬代之上)¶
流亡藉藉(杜悰復鎮淮南時方/旱道路流亡藉藉)權徳輿(十九年大旱上/言十四年夏旱)¶
(吏趣常賦至縣令為/民歐辱者不可不察)不害有秋(李實拜河南尹貞元二/十年旱闗輔饑實方務)¶
(聚斂以結㤙民訴府上一不問徳宗/訪外疾苦實詭曰嵗雖旱不害有秋)江淮旱歉(韋温㑹/羣臣請)¶
(上尊號温固諫今河南水江淮旱歉京/師雪積五尺此非崇飾虗名時帝順納)無年(髙瑀領忠/武節度使)¶
(州比水旱無/年見隄渠門)榖價騰踊(紀處訥神龍元年夏大旱榖價/騰踊中宗召問所以救之者)¶
<pb:KR3k0008_WYG_082-5b>¶
天乙之武也焦土而爛石(楊炯渾/天賦)旱鉢(嚴司空在太原/時市童因於水)¶
(際泅戯見流下一物爭取之乃一瓦瓶重帛羃之市童/因就岸撲破有嬰兒長尺餘遂迅走逐之頃刻足下旋)¶
(風起已蹈數尺近岸舟子遽以篙擊殺之髪/朱色目在頂上謂之旱鉢一云旱魃雜爼)夏建亢旱¶
(韓文論天旱狀今年已來京畿諸縣夏/建亢旱秋又早霜田種所收十不存一)女魃(五行志人/痾永隆元)¶
(年長安獲女魃長尺有二寸其狀恠異詩曰旱/魃為虐如炎如焚是嵗秋不雨至于明年正月)旱有三¶
(唐文粹盛均人旱解涒灘嵗越垠曠旱塞諸陽遷市不/雨祈山川庶神又不雨觴土龍舞巫覡愈不雨或言邦)¶
(有術人能捕退龍而譟之昔嵗嘗然農剩其澤及召術/人至而旱色如故太守怒亟命擒之術人遁去矣其遺)¶
(囊有書一幅目曰人旱旱有三曰天旱國旱人旱曷為/天旱蹇陽肆凶下土祗敬雖六七嵗黎民不饑曷為國)¶
<pb:KR3k0008_WYG_082-6a>¶
(旱君道熾災徳涸仁枯貪風暴氣蒸為時癘曷為/人旱邦燬其政吏賊其行千里人心燥不為隂)京師¶
孟夏以後旱則先祈嶽鎮海瀆及諸山川能興雲雨者¶
皆於北郊祭(又祈社稷又祈宗廟毎月七日皆一祈不/雨還從嶽瀆如初旱甚則修雩秋分後雖)¶
(旱不雩雨足則報祀若州縣/則祈社稷及境内山川通典)里巷為土龍(馬璘拜行營/節度使天大)¶
(旱里巷為土龍聚巫以禱璘曰旱由/政不修即令徹之明日雨是嵗大穰)田不及耕(馬燧徙/懐州時)¶
(師旅後嵗大旱田茀/不及耕燧止横調)畫龍致雨(盧氏雜說明皇一年亢/旱内中起龍祈雨將作)¶
(少監馬紹正於屋壁畫西方龍繪事未畢覺/黒雲往梁棟俄而龍拏玃穿屋飛去雨遂足)分道賑贍¶
(劉思立在髙宗時為名御史于時河南北/大旱詔遣御史中丞崔謐等分道賑贍)秋苗耗半(蘓/源)¶
<pb:KR3k0008_WYG_082-6b>¶
(明史思明䧟洛陽有詔幸東京將親征源明因上疏極/諫曰自春大旱秋苗耗半歛穫未畢先之以清道之役)¶
(申之以供頓之/苦其不可二也)青天湛然旱氣轉甚(韓愈賀/雨表)田畆少收¶
(是年京師旱田畆少所收上憐民/無食兵賦半已休韓愈赴冮陵詩)有苗盈野而天不雨¶
(今農既勤於稼有苗盈野/而天不雨祭竹林神文)龍恠潛溟波(候時救災旱李/白流夜郎至西)¶
(塞/驛)雨降不濡物良田起黄埃(杜/詩)飛鳥苦熱死池魚涸其¶
泥(同/上)九泉焦枯(而四海渗涸兮/柳宗元解崇賦)天作旱災嘉榖將槁(韓/文)¶
(曲江祭/龍大)求虵醫(王彦威鎮汴夏旱袁王傅李杞過汴因/宴王以旱為言李醉曰可求虵醫數頭)¶
(作大瓮前後設香席選十嵗以下小兒十餘令執小青/竹晝夜更互擊其瓮不令少輟王如言試之雨大注數)¶
<pb:KR3k0008_WYG_082-7a>¶
(百里舊說龍與虵/為親家南部新書)皇帝親臨長安萬年二赤縣决獄膏¶
雨沾足(杜甫/説旱)冬麥黄枯春種不入(上/)怨氣積寃氣盛亦¶
能致旱(同/上)稚老孤窮指苗然鼎將穗秀矣忍令莠死以¶
絶民命(杜牧/祭神)苗方甲而水湮之苗秀好而旱莠之(同/上)以¶
蓬子為麵(懿宗時自闗中至海大旱冬蔬皆盡貧/者以蓬子為麵槐葉為虀唐食貨志)前年¶
闗中旱閭里多死饑(韓愈歸/彭城)大旱(許孟容上疏言陛下/齋居損膳具牲玉走)¶
(群望而天意未荅豈豐歉有定隂陽適然乎切惟天人/交感之際繫教令順民與否今順人奉天而神弗祐嵗)¶
(弗稔未/之聞也)種不入土野無青草(韓愈上李尚書今年以來/不雨者百有餘日種不入)¶
<pb:KR3k0008_WYG_082-7b>¶
(土野無/青草)若旱之望雨(廬陵郡王瑗為幽州都督兵曹㕘/軍王利涉說瑗曰若諸刺史召之)¶
(不至將何以全瑗曰奈何對曰山東豪傑嘗為竇建/徳所用今失職與編户夷此其思亂若旱之望雨)退¶
蔵恨雨師健歩聞旱魃(杜/甫)¶
　　　旱備(二/)¶
白修城　勸分(魯大旱欲焚巫尫臧文仲曰非旱備也/修城郭貶食省用務嗇勸分此其務也)¶
徙市(見下祈/禱門)恤人之心(救患/之䇿)有備(無患/無虞)耗斁為災(雖爽/月離)¶
(之/作)流行有備(則無嵗/取之虞)愆陽為沴(嵗不/順布)布政有經(衆無/匡懼)存¶
救之術　禮曰九年耕必有三年之食以三十年之通¶
<pb:KR3k0008_WYG_082-8a>¶
雖有凶旱水溢民無菜色然後天子食日舉以樂　方¶
二三千里(賈誼曰不幸有方二三/千里之旱胡以相恤)孔置錢河隂院以虞¶
水旱(歸融盧周仁取羡錢進京師融劾/奏詔不從置錢河隂院以虞水旱)義倉(薛訥為藍/田令有富)¶
(商倪氏於御史臺理其私債中丞來俊臣受其貨財斷/出義倉米二千石以給之訥曰義倉本備水旱以為儲)¶
(蓄安敢絶衆人之命以資/一家之産竟報上不與)¶
　　　祈禱(三/)¶
白有事於山川(衛大旱有事於山川/不吉興師伐邢而雨)龍見而雩(龍見建/巳之月)¶
(祭天為百/榖祈甘雨)桑林之禱(湯克夏大旱湯乃以身禱于桑林/剪爪髪自以為犧牲以祈於天雨)¶
<pb:KR3k0008_WYG_082-8b>¶
(大至人/恱之)潜龍蟠於沮澤應鳴鼓以降雨(蜀都/賦)靡神不舉¶
(雲漢詩曰自郊徂宫上下奠瘞靡神不/舉靡受斯牲圭璧既卒寜莫我聽詩)禜之(鄭子産曰/山川之神)¶
(則水旱厲疫之/災於是乎禜之)雩禜(精/誠)随車(百里嵩為徐州境内旱嵩/行部所經雨輒隨車而霔)¶
禮崇禋祀(神享/精誠)信天厲之可移(兾地財/之不害)設𤣥寺　建靈¶
壇(並祈雨之/所見文選)土龍矯首而立(女巫頓/足而舞)嵗屬亢陽(禮修/禱祝)念¶
夫膏澤既愆天降之期(感以精誠惟/望月離之應)祈年(求豐/年也)望嵗曝¶
身(祝長字㓜卿為洛陽令時亢旱長為曝/身階庭引罪自咎甘雨乃降人歌詠之)積薪(後漢諒/輔為五)¶
(官掾時太守禱無應輒自曝身庭中自責祝曰日中不/雨以身塞無状乃積薪自環日未中霔雨一郡皆沾足)¶
<pb:KR3k0008_WYG_082-9a>¶
又(戴封為西華令大旱/封欲焚軀俄而雨至)春至秋禜(謂雩禜水旱/之神周禮)俾率舞¶
於小巫(庶祈年/於大有)並走群望(展禮/雩壇)焚巫尫(魯大旱公欲焚/巫尫臧文仲曰)¶
(天欲殺之則如勿生若/能為旱焚之滋甚也)暴巫尫(禮嵗旱穆公召縣子而/問焉曰吾欲暴巫而奚)¶
(若對曰天則不雨而暴人之疾不可吾欲暴尫而奚若/對曰天則不雨而望之愚婦人無乃疏乎為之徙市不)¶
(亦可/乎)周禮春官女巫職嵗旱暵則舞雩邦有大災則歌¶
哭以請(或歌或哭兾以/悲哀感神明也)月令孟夏大雩帝禱祠山川古¶
之卿士有益於人者以祈榖實(雩祭天祈雨也山川古/卿士能致雲雨者皆祭)¶
(之/)徙市(見/上)用師(衛大旱卜有事於山川不吉寗莊子曰/昔周饑克殷而年豐今邢方無道天其)¶
<pb:KR3k0008_WYG_082-9b>¶
(或者欲使衛討邢乎/從之師興而雨傳)洗兵(武王伐紂/大雨洗兵)閉陽門(董仲舒曰/以春秋災)¶
(異之變推隂陽之所錯行故求/雨閉陽門雨甚欲止則反是)斬山木(鄭大旱使屠擊/祝頴豎拊有事)¶
(於桑山斬其木不雨于産曰有事於山/藝山林而斬其木其罪大矣奪之官邑)秋再雩(春秋昭/二十五)¶
(年秋九月上辛大雩季辛又/雩傳曰秋書大雩旱甚也)凡天災有幣無牲祈以幣¶
更(以幣/代牲)殺孝婦枯旱(東海孝婦養姑甚謹姑恐累不得/嫁遂自縊死姑女告婦殺姑婦自)¶
(誣服罪其獄上府于公為縣吏明其枉竟殺此婦東海/枯旱三年後太守至問其故於是殺牛祭孝婦冡即日)¶
(而注/大雨)上虞寡婦(上虞寡婦養姑姑死夫女弟素與婦不/叶誣婦鴆殺母縣竟殺之旱二年孟嘗)¶
(是時明之不得後太守殷/舟至嘗具言之祭婦遂雨)去姧(河南春夏旱太守魯褒/至屛退姦殘澍雨數降)¶
<pb:KR3k0008_WYG_082-10a>¶
録囚(後漢和帝時旱帝行洛府寺録囚舉寃滯收洛/陽令抵罪司𨽻河南尹左降未及還宫澍雨也)請¶
修政(周舉宣光時三輔旱請雨舉書云云宜出後宫不/御之女治天下寃滯之獄除大官重職之費云云)¶
請烹大臣(桑𢎞羊為御史大夫興㩁酤鹽鐡之利時天/下大旱卜式曰𢎞羊為天子大臣而與小人)¶
(爭利烹𢎞羊/天乃大雨)掩骼(周暢為河南尹時乆旱祈雨無應暢/因收葬洛陽城旁客死骼骨以萬餘)¶
(人應時雨/大豐稔)天文推歩(楊統授河洛書及天文推歩之術/為彭城令時旱統推隂陽消復縣)¶
(蒙澤太守使為郡求雨亦/降自是朝廷災異多訪之)至誠(束晳為廣陵郡累大旱/晳請雨三日雨澍衆謂)¶
(晳至誠乃歌曰/束先生通神明)祈禱令(祠令云京師四月已降旱則祈/雨理寃獄賑窮乏掩骼埋胔先)¶
(祈嶽鎮海瀆及祈山川能出雲者北郊/望而告之又祈社稷不雨則徙其市)孔祠曲江池(孔/戢)¶
<pb:KR3k0008_WYG_082-10b>¶
(授京兆尹嵗旱文宗憂甚/戢躬祠曲江池一夕大澍)造土龍(黎幹復為京兆尹時/大旱幹造土龍自與)¶
(巫覡對舞彌月不應又禱孔子廟帝笑曰丘/之禱乆矣使毁土龍帝減膳節用既而霔雨)由政不修¶
(馬璘邠寧節度使天大旱里巷為土龍聚巫/以禱璘曰旱由政不修即命徹之明日雨)自暴以祈¶
(田仁㑹為平州刺史嵗旱自暴以祈而雨大至榖遂登/人歌曰父母育我兮田使君挺精誠兮上天聞中田致)¶
(雨兮山出雲倉廪實兮禮/義申願君常在兮不患貧)禱乾陵而雨(外戚武三思明/年春大旱帝遣)¶
(三思攸暨禱乾/陵而雨帝恱)周王徒勤于方岳商帝虚美于桑林(柳/宗)¶
(元/丈)商后徒勤於自剪(周公空愧於/舞雩同上)瑞鳥迎舟掩商羊之¶
舞仙雲覆水恊從龍之徴(同/上)木神(不空每祈曰無它軌/則但設敷繡座手簸)¶
<pb:KR3k0008_WYG_082-11a>¶
(旋數寸木神念呪擲之自立於座上伺/木神吻角牙出目瞑則雨至酉陽雜俎)鏡龍(僧一行開/元中嘗旱)¶
(𤣥宗令祈雨一行言當得一器上有龍狀者方可令於/内庫中遍視之皆言不類數日後指一古鏡鼻盤龍喜)¶
(曰此有真龍矣乃持入/道塲一夕而雨同上)指拂雲氣(從容録魏郡開成中/大旱徧禱山嶽不應)¶
(或言西况山陸先生道行精明請之必驗太守已下乃/携杏酒青羊以備牲醪告于山中先生受禮訖對太守)¶
(呼吸數過五指連拂之爪甲間皆出雲煙之氣惟中指/氣象甚盛先生曰郡中雨得周足諸縣皆獲八分亦可)¶
(小稔已而/其說不誣)清風時興白日顯行(若響若荅糞除天地山/川清風時興白日顯行)¶
(韓愈潮州/禱晴文)劃&KR0008;雲隂卷日月也(同/上)雖屢舞僊僊而靈應¶
未若(王維京兆張公徳政碑仍嵗大旱郡祠介推雖屢/舞僊僊而靈應未若公命束藴取火伐樹寘薪釃)¶
<pb:KR3k0008_WYG_082-11b>¶
(酒而祝曰有功於人祀為明神無徳而祿禍亦覆餗自/絳已來人實祀子純犧大璧不敢愛必以薦也童兒季)¶
(女不敢黷必以敬也神既靡荅人將安仰若亭午而雨/則植其鷺羽執此騂毛不然者火嶛將至焮天燦地靈)¶
(衣且為煨燼豐屋將為茂草爾其圖之言/未畢而雲興拜未起而雨降周於闔境)無畏致雨(上/令)¶
(無畏求雨曰旱數當然求龍適足致暴雨爾乃盡去求/雨之具以一鉢水小刀攪之作胡言須臾龍如指大入)¶
(鉢巾復攪呪之白氣自鉢中出/如煙一疋練少頃大風雨震雷)零雨隨車或當宵而應¶
(唐賛皇公禱祝論嵗或大旱必先令掾属祈請積旬無/效乃自躬行未嘗不零雨隨車或當宵而應其術無他)¶
(唯至誠而已將與祭必閒居三日清心齋戒雖禮未申/於泂酌而意已接於神明所以理郡八年嵗皆大稔江)¶
(左黎庶謳/謡至今)剪爪致詞積薪自誓(古人乃有剪爪致詞積/薪自誓精意上逹而雨)¶
<pb:KR3k0008_WYG_082-12a>¶
(必滂沱此亦/至誠同上)玉龍(明皇别録玉龍子太宗於晉陽得之/開元中三輔大旱帝命宻投玉龍於)¶
(南内龍池雲雨/隨作雞跖集)絳幡祈雨(唐文粹羅隱請追癸巳日詔/䟽夏五月京畿旱癸巳日聞)¶
(詔大京兆用器水鑪香蒲蕭絳幡軰致於坊市門將用/舊法而召雨也臣聞天之有雨澤猶陛下之有渥恩雨)¶
(澤可以委曲干之則陛下渥恩亦可以委曲干/之矣彼蒲蕭輩何足以動天臣請追癸巳日詔)敢告誅¶
黒蜧抶隂蜺(柳宗元/祈晴文)納其雲氣復我川澤(禜門文/同上)衆靈¶
受職薈蔚且躋於南山百榖仰榮滂濡遂霑於東作(柳/宗)¶
(元/)焚白檀香龍(明皇又嘗詔術士羅公逺與不空同祈/雨令校功力上俱召問之不空曰臣昨)¶
(焚白檀香龍上令左右掬/庭水嗅之果有檀香氣)段文昌(徙荆南州或旱禬禱/必雨或乆雨遇出遊)¶
<pb:KR3k0008_WYG_082-12b>¶
(必霽民為語曰旱不苦禱/而雨雨不愁公出遊唐史)¶
　　　水澇(四/)¶
白平原出水為大水　天作淫雨害於粢盛(宋大水公/使人弔之)¶
(云/云)天降之災　秋大水鼓用牲于社于門非常也　鄭¶
大水龍鬬於時門之外洧泉　水潦將降懼不得歸(荀/偃)¶
(士匄請於荀/罃請班師)髙下有水災為大水(榖梁/水)訛言水至(漢建/始三)¶
(年秋京師相驚言大水至百姓奔走相蹂躪王鳯言太/后上及後宫可御船王商曰自古無道水猶不冒城郭)¶
(今政化和平此必訛/言俄而定鳯大慙)先徙髙地(公沙穆為𢎞農令元夀/元年三輔已東漂沒穆)¶
<pb:KR3k0008_WYG_082-13a>¶
(曉占乃預告百姓/徙髙地遂得免)沒溺之憂　下民昬墊　凡雨自三¶
日已往為霖　救水以鼔衆(榖/梁)雨水不時(禮/)下水上騰¶
　水潦為敗　苦雨數來　墊溺　水損免稅(具旱/門注)水¶
潦敗國　禜用赤幘(晉書雨多則禜祭用赤幘朱/衣閉諸隂朱紫禜社伐朱鼓)孔漂¶
居人六百家(魏徴是嵗大雨榖洛溢毁官寺/十九漂居人六百家徴陳事)山東及江¶
淮大水(虞世南貞觀八年山東及江淮大水帝憂/之問世南對恐有寃獄枉大宜省録纍囚)水氣¶
勃戾(宋務光神龍元年大水詔九品以上官直言極諫/務光上書曰切見自夏以來水氣勃戻天下多罹)¶
(其災洛水暴漲漂損百姓傳曰簡宗廟廢祠祀則水不/潤下夫王者即位必郊祀天地嚴配祖宗自陛下御極)¶
<pb:KR3k0008_WYG_082-13b>¶
(郊廟山川不時薦見又水者隂類臣妾之道氣盛則水/泉溢須虹蜺紛錯暑雨滯霪隂勝之沴也後廷近習或)¶
(有離中饋之職以干外政/願深思天變杜絶其萌)壊廬舍(權徳輿貞元八年闗/東淮南浙西州縣皆)¶
(大水壊廬舍漂殺人徳輿建言宜/擇群臣明識通方者持節勞徠)韋巨源(遷侍中武三/思封户貝州)¶
(属大水刺史宋璟義免其租巨源以/為蠶桑可輸繇是河朔人多流徙者)秋雨害稼(裴耀卿/開元二)¶
(十年遷京兆尹明年秋雨害稼/帝將幸東都召問所以救人者)雨潦敗稼(崔沔為魏州/刺史雨潦敗)¶
(稼沔㢮/禁便人)行水魏王堤(李訥為河南尹時乆雨洛暴漲訥/行水魏王堤懼漂溺疾馳去水遂)¶
(大毁/民廬)損田(韓滉以户部侍郎判度支大厯十二年秋大/雨害稼什八京兆尹黎幹言狀滉恐有所蠲)¶
(貸固表不實代宗命御史行視實損田三萬餘頃始渭/南令劉藻附滉言部田無害御史趙計按驗如藻言帝)¶
<pb:KR3k0008_WYG_082-14a>¶
(又遣御史朱敖覆實害田三千頃帝怒曰縣令所以養/民而田損不問豈邱隐意耶貶南浦貟外尉計亦斥為)¶
(豐州司戸/員外參軍)霖潦(戴胄帝將修復洛陽宫胄諫曰七月以/來霖潦未止濵河南北田正洿下年之)¶
(有無未/可知)三鴉谷水(五行志景龍八年鄧州三鴉口大水/塞谷或見二小兒以水相沃須臾有)¶
(蛇大十圍張口仰天人或斫射/之俄而暴雷雨漂溺數百家)岸有善崩流或斷堤泛¶
濫疇壠坡陁圃畦(柳宗元/祈晴文)野夫興憂官守増惕敬用瓢¶
齊以展周索(同/上)天涯歇滯雨粳稻卧不翻(杜/甫)霖雨閉坊¶
門(宋務光今霖雨閉坊門豈一坊一市能感發天道㢤/必不然矣故里人呼坊門為宰相謂能節宣風雨天)¶
(工人代乃/為虚設)六隂作潦而不就(歐陽詹/徳勝頌)水澇為災(竇建徳/方今水)¶
<pb:KR3k0008_WYG_082-14b>¶
(澇為災民力刓敝主上/不是䘏而親駕臨遼)去歳東郡水生民為流屍(韓愈/歸彭)¶
(城/)¶
　　　饑饉(五/)¶
白懸磬(傳室如懸磬/野無青草)凶年荒政　百姓不足君孰與足¶
　五榖不熟其國乃虚　嵗凶年　榖不登年雖大殺¶
(殺/饑)年不順成　天災流行(國家/代有)大侵(榖梁五榖不熟為/大侵大侵之禮君)¶
(膳不祭肺/馬不食榖)陽九之阨　甚虚之食　四阻防饑(百姓/艱食)人¶
困國虛　土虚人耗　不饑何為　流亡(詩曰瘨我饑/饉民卒流亡)¶
<pb:KR3k0008_WYG_082-15a>¶
(瘼病/也)大荒(凶/年)年無儲蓄之嵗　祈年不應(周禮祈年/祈豐年也)野¶
荒人散(周/禮)餒在其中　大時不齊(同年有豐/凶之異)風雨不節¶
則饑　翔踴(翔/貴)懸耜水旱為災(蒸黎/孔疚)軍無見糧　嵗¶
惡不入　人賣爵子(賣爵/及子)堯水(湯/旱)孔給米(孝敬皇帝𢎞/帝幸東都詔)¶
(監國時關中饑𢎞視廡下兵食有/榆皮蓬實者悄然命家令寺給米)饑人就食(李勣破王/世充宻署)¶
(東海郡公是時河南山東大水隋帝令饑/人就食黎陽倉吏不時發死者日數萬)百姓荐饑(陳/子)¶
(昻髙宗崩將遷梓宫長安於是關中無嵗子昻盛言東/都勝塏可營山陵上書曰頃遭荒饉百姓荐饑薄河而)¶
(右惟有赤地循壠以北不逢青草父兄/轉徙妻子流離頼天悔禍去年薄稔)重繭走治下(王/方)¶
<pb:KR3k0008_WYG_082-15b>¶
(翼遷肅州刺史它郡民或餒死皆重繭走方翼治下乃/出私錢作水磑薄其贏以濟饑瘵創舍數十百楹居之)¶
(全活/甚衆)拾橡實以飯(崔從嵗饑拾/橡實以飯)荒饉日甚(張廷珪疏曰/或謂天戒不)¶
(足畏而上帝馮怒風雨迷錯/荒饉日甚則無以濟下矣)南方連饉(敬晦歴浙西觀/察使時南方連)¶
(饉有詔弛㩁酒茗官用告/要晦處身儉勤貲力遂充)請出米三十萬石贍貧民(楊/於)¶
(陵遷浙東觀察使越人饑/請出米三十萬石贍貧民)賜米使賑饑捐(丁公著長慶/中浙東災癘)¶
(拜觀察使詔賜米/七萬斛使賑饑捐)削木皮以食(李宻淮陽嵗饑/削木皮以食)歛封植¶
(宋璟檢校貝州刺史時河北水嵗大饑/三思使歛封植璟拒不與故為所擠)採木實野蔬而¶
食(五代晉髙祖皇后李氏從帝而北出榆關行砂/磧中饑不得食遣宫女從官採木實野蔬而食)㪷易¶
<pb:KR3k0008_WYG_082-16a>¶
一縑(陸贄奏議貞觀之初荐属霜旱自關輔綿及三河/之地米價踴貴㪷易一縑道路之間餒而相藉)¶
路有委骨(文粹王維張公徳政碑/野無遺糠路有委骨)減䨇雞之膳(同上王/維張公)¶
(徳政碑饔人減䨇雞之膳圉人省五馬之秣陶不獻服/汚不塓館自身以往振廪同食雖人煙不動道殣相望)¶
見饉不驚(李華中書政事堂記聞荒不/救見饉不驚此堂得以殺之)民漉漕渠遺米¶
(杜悰時方旱道路流亡藉藉民至漉漕渠/遺米自給呼為聖米取陂澤茭蒲實皆盡)嵗饑骨相枕¶
於野(劉武周為鷹掦府校尉見天下已亂隂有異計因/宣言于衆曰今嵗饑死者骨相枕於野府君開倉)¶
(不恤豈憂百姓意乎/以市怒其軍皆憤怨)人大餒(死者係路/朱粲傳)至有樵蘇莫爨¶
糠麧靡資不暇聊生方憂轉死(張廷珪請/崇儉約疏)¶
<pb:KR3k0008_WYG_082-16b>¶
　　　人饑(六/)¶
白家室相棄　道殣相望(殣餓/死也)菜色　病莫能興　隠¶
人(多取食焉/隠困窮也)貿貿然來　嗟來之食(齊大飢黔敖為食/於路以待餓者而)¶
(食之有餓者蒙袂輯屨貿貿然來黔敖左奉食右執飲/曰嗟來食揚其目而視之曰予惟不食嗟來之食以至)¶
(於斯也從而謝焉終不食而死曾子聞之曰微/與其嗟也可去其謝也可食貿貿目不明貎)在陳(子/在)¶
(陳絶/糧)首陽(伯夷叔齊餓/于首陽之下)相食(漢河内飢父子相食/汲黯開倉而賑之)棄子¶
(文選路逢飢婦/人抱子棄草間)嚻然思食(文/選)野有餓莩(孟/子)餒在其中¶
有餒而已(衛寗惠子曰吾餒/而已不來食之)易子而食(楚人/圍宋)翳桑之餓¶
<pb:KR3k0008_WYG_082-17a>¶
人(趙宣子初田於首山舍於翳桑見靈輙餓曰/不食三日矣與之簞食後倒戈以報宣子)惄如調¶
饑餒而食雀鷇(史主父餓探雀鷇而食/之主父趙武靈王也)半菽(漢書今/嵗饑人)¶
(团卒食半菽軍無見粮/言士卒菜半以菽雜之)饑色(漢千里饋粮/士有饑色)師不宿飽(樵/蘇)¶
(晚㸑/云云)人不能二鬴(周禮廪人職/二鬴月粮也)食蒲蠃(吳志人飢移就/食蒲蠃於東海)¶
(之/濵)孔絶廪(徐曠世充僣號以為國子博士子士㑹奔/長安世充怒絶其廩文逺餓幾死數矣)仆¶
于行間(史思明䧟洛陽有詔幸東京將親征蘇源明因/上疏極諫曰毎立殿廊見旌旗之下餓夫執殳)¶
(仆于行間日見二三市井&KR2380;餒求食/死于路旁日見四五甚不可三也)人餓死墻壁間(李/晟)¶
(言赦懐光有五不可今河中米斗五百芻/藁且罄人餓死墻壁間其大將殺戮幾盡)朱克融等客¶
<pb:KR3k0008_WYG_082-17b>¶
長安餓且死不得一官(蕭俛/賛)持男易斗粟掉臂莫肯酬¶
(韓文有司恤經費未免煩徴求富者既云急貧者固已/流傳聞閭里間赤子棄渠溝持男易斗粟掉臂莫肯酬)¶
(我時出衢路餓者何其稠/親逢道死者佇立乆吚嚘)顔回忍饑面(秦韜玉貴公子/行云堦前莎毯)¶
(綠不捲銀龜噴香挽不斷亂花織錦柳撚線粧㸃池臺/盡屏展主人功業傳國初六親聮絡馳朝車鬪雞走狗)¶
(家世事抱來皆着黄金魚却笑/儒生把書卷學得顔回忍饑面)使不至於凍餒(人凍而/後衣之)¶
(人餒而後食之惠則惠矣不若輕其徭/薄其税使不至於凍餒也白居易䇿)朱門酒肉臭路¶
有凍死骨(杜/甫)¶
　　　荒政(七/)¶
<pb:KR3k0008_WYG_082-18a>¶
白嵗凶年榖不登君膳不祭肺(不殺/牲也)馬不食榖馳道不¶
除祭祀不懸(不懸徹/樂也)是故年雖大殺衆不匡懼　年不¶
順成(則天子素服乘素車食無樂君衣布搢本關梁不/租山澤列而不賦土功不興大夫不得造車馬也)¶
凶年則乘駑馬祀以下牲(取易/供也)臧文仲曰貶食省用務¶
穡勸分此其務也　嵗凶君食不兼味廷道不除百官¶
布而不制鬼神禱而不祀　施舍(施恩惠/舍役力)已責(止逋/責)周¶
禮以荒政十二聚萬人一曰散利貨(粮食/也)二曰薄征(謂/輕)¶
(租/稅)三曰緩刑四曰弛力(謂息/力役)五曰舍禁(公無/私稅)六曰去幾¶
<pb:KR3k0008_WYG_082-18b>¶
(去關市/之征)七曰省禮(謂省/吉禮)八曰殺哀(謂省/凶禮)九曰蕃樂(藏樂/器不)¶
(作/)十曰多㛰(不備禮/而㛰娶)十一曰索鬼神(求廢祀/而脩)十二曰除¶
盗賊(飢則多盗/不可不去)䘮荒之式(太宰以九式均節財用二曰/䘮荒之式用財之節度也荒)¶
(凶年/也)荒禮(凶年/之禮)不儉(祭豐年不奢/凶年不儉)移人就榖(周禮廪人/以嵗上下)¶
(數用凡民食上嵗人四鬴中嵗人三鬴下二鬴若食/人不能二鬴則移人就榖注四鬴三鬴人一月米也)輸¶
粟(周禮大荒令邦國移人人/有守不可移者令輸粟)國凶荒禮䘮則市不征而¶
作布(物歸市不稅民困金銅每荒/年因物貴大鑄泉布饒也)賙委(小行人凶/荒令賙委)蜡不¶
通(年不順成八蜡不通以謹民財也/順成之方其蜡乃通以移民也)急疾就食(漢關中/饑髙祖)¶
<pb:KR3k0008_WYG_082-19a>¶
(令人得賣子/就食蜀漢)煮木為酪(王莽時南方枯旱穀翔踴使民/煮木為酪又不可食重為煩擾)¶
(注為杏酪/之属也)載榖入關無用𫝊(宣/語)種蕪菁(後漢令水傷處/種蕪菁助食)¶
掘鳬茈(王莽末南方飢/人掘鳬茈食之)國語天災則棄責薄歛市無赤¶
米(赤米米之/姧言饑也)凶年則力政不均(地亦不平計地稅/也均人職云云)孔仍¶
嵗無年(韋雲起時議討王世充雲起上言京師/初平人未堅附百姓流離仍嵗無年)州縣刓¶
敝(陸希聲為右拾遺時憸腐秉權嵗數歉梁宋/尤甚希聲見州縣刓敝上言當謹視盗賊)養人息¶
兵(張廷珪將襲回紇廷珪陳五不/可天下無年當養人息兵五也)衣馬牛之衣食犬彘¶
之食(宋務光疏曰數年以來公私乏竭戸口減耗家無/接新之儲國乏俟荒之蓄陛下近觀朝市則以為)¶
<pb:KR3k0008_WYG_082-19b>¶
(既庶且富試踐閭陌則百姓/衣馬牛之衣食犬彘之食)薄河而右惟有赤地循隴¶
以北不逢青草(陳子昻上言頃遭荒饉百姓荐饑薄河/而右惟有赤地循隴以北不逢青草)¶
山東饑關隴弊(生人流亡誠陛下寜靜思和天人/之時安可動甲兵興大役同上)痍荒¶
之餘(殷侑拜義昌軍節度使於時痍/荒之餘骸骨蔽野墟里生荆棘)居無尺椽㸑無盛¶
煙(劉晏移書於宰相元載以為大抵運之利與害各有/四起宜陽熊耳虎牢成臯五百里見戸纔斗餘居無)¶
(尺椽爨無盛煙獸游鬼哭而使/轉車輓漕功且難就為一病)雖有數斗玉不如一盤¶
粟(李白書懐贈/南陵宫賛府)富者既云急貧者固已流(韓愈赴/江陵)持男¶
易斗粟(傳聞閭里間赤子棄渠溝/持男易斗粟掉臂莫肯酬)屬嵗無秋(崔/衍)國儲無¶
<pb:KR3k0008_WYG_082-20a>¶
兼年(張𤣥/素)遺糠(野無遺糠路有委骨張/公徳政碑文粹王維)荒歉(韋蘇州始/至郡詩旱)¶
(嵗屬荒歉舊/逋積如坻)埃&KR1881;塵勃(吳興不雨埃&KR1881;塵勃葩拆穗結/十無一二群鼠夜出囓而壃之)¶
(信宿食殆盡雖盧守板擊敺/而駭之而不能勝笠澤叢書)人之生産空於杼軸(獨孤/及上)¶
(疏師興不息十年矣人之生産空於杼軸擁兵者第館/亘街陌奴婢厭酒肉而貧人羸餓就役剥膚及髓長安)¶
(城中自晝椎剽吏不敢詰官亂職廢將墮卒暴百揆隳/刺如沸粥紛麻民不敢訴於有司有司不敢聞陛下茹)¶
(毒飲痛窮而無告今其心顒顒獨恃於麥麥不登則易/于齩骨矣陛下不以此時厲精更始思所以救之之術)¶
(忍令宗廟有累卵之危萬/姓悼心失圖臣實懼焉)¶
　　　賑貸(八/)　(擅賑貸附/)¶
<pb:KR3k0008_WYG_082-20b>¶
白周急不繼富(君子/云云)救災開倉(漢河内飢父子相食汲/黯使至河内因矯制開)¶
(倉賑之朝/廷不坐罪)滯積困人(傳曰晋飢悼公謀息人乃輸積聚/以貸自公已下茍有積者盡出之)¶
(國無滯積/亦無困人)振廪(椘大飢莊公乃自廬以徃振廩同食/注振廩開倉同食上下無異食也)竭¶
粟(宋公子鮑禮於國人/宋飢竭其粟而貸之)一鐘之餼(鄭饑人未及麥人病/子皮以子展之命餼)¶
(國人粟/户一鐘)貸而不書施而不徳(宋饑司城子罕請出粟以/貸司城氏貸而不書宋無)¶
(饑人叔向曰樂氏其以宋升/降乎施而不徳貸而不書)公粟(見/上)施取其厚(𫝊/)有施¶
於人釡鍾之數(傳陳氏有施於人人歸之矣豆區釡鐘/之數其取之公也薄其施之民也厚謂)¶
(陳氏三量皆登一焉以/家量貸而以公量收之)博施濟衆(子貢曰如有博施於/民而能濟衆何如可)¶
<pb:KR3k0008_WYG_082-21a>¶
(謂仁乎子曰何事於仁必/也聖乎堯舜其猶病諸)匡乏(匡/救)厚施散利(具荒/政門)野有¶
餓殍而不知發(發散/也)儲蓄(虞/災)振窮　振乏絶(月令季春/天子乃命)¶
(有司發倉廩賜/貧窮振乏絶)賙萬人之艱阨(周禮鄉師以嵗時廵國/及野而賙萬人之艱阨)¶
(以王命施惠/注阨饑困也)棄債(晉王長文徳濬太康中蜀土荒瘽開/倉賑貸長文居貧多無以償郡縣切)¶
(責送到州刺史徐/幹舍之不謝而去)擅賑施(後漢王望為青州刺史行部/見饑寒者愍之以便宜出所)¶
(在布粟賑給之上欲罪/之鍾離意云云乃赦之)不待奏報(第五訪仲謀為張掖/守嵗饑開倉賑給吏)¶
(爭欲上言訪曰若須奏報是棄/人也寜以身救百姓上嘉之)又(韓詔仲黄為贏長開/倉賑贍民主者謂不)¶
(可韶曰以此伏罪含笑入/地太守知韶名徳不坐)擅賑左降(晉王藴叔仁為吳/興守郡荒賑恤主)¶
<pb:KR3k0008_WYG_082-21b>¶
(簿爭云朝廷以為科罪免官/士庶諸闕特左降晉陵守)除名(劉頌子雅奉使于蜀/表請賑貸不待報乃)¶
(行而除/名也)免官(鄧攸伯道以吳郡守表/賑貸未報開倉坐免官)貸䘮祭(漢王莽時/人欲祭祀)¶
(䘮紀而無用者錢府以所入工商之貢但賖/之祭祀無過旬日䘮紀無過三月依周禮也)取利(晉張/駿境)¶
(内饑譚詳時出倉穀貸取三倍/利隂據曰是因饑要利乃止也)孔發廪自劾(宗室臯貶/温州長史)¶
(俄攝州事州大饑發官廩數十萬石賑餓者僚吏叩庭/請先以聞臯曰人日不再食則死何俟命後發哉苟殺)¶
(我而活衆其利大/矣既貸乃自劾)出粟賑鄉里(陳子昻父元敬世髙貲/嵗饑出粟萬石賑鄉里)¶
遣使賑饑民(虞世南貞觀八年隴右山崩大虵屢見山/東及江淮大水帝憂之以問世南對宜省)¶
(録纍囚於是/遣使賑饑民)開廪賑民(王珣出許州長史珣嵗旱時假/刺史事開廩賑民即自劾𤣥宗)¶
<pb:KR3k0008_WYG_082-22a>¶
(赦/之)璽書褒羙(韓思彦廵察劒南㑹蜀大饑開/倉賑民然後以聞璽書褒美)下頼以濟¶
(員半干調武陟尉嵗旱勸令殷子良發粟賑/民不從及子良謁州半千悉發之下頼以濟)大旱輒開¶
倉(韓思復調梁府倉曹參軍㑹大旱輒開倉賑民州劾/責對曰人窮則濫不如因而活之無趣為盗賊州不)¶
(能/詘)以時救恤(李吉甫江淮旱吉甫曰以/時救恤帝遣使分道賑貸)賑民無所計(潘/孟)¶
(陽罷為大理卿其後左司郎中鄭敬宣慰江淮帝誡曰/朕宫中用尺寸物皆有籍惟賑民無所計卿是行宣諭)¶
(朕/意)職田賑貧民(庾敬休言蜀道米價騰踴百姓流亡/請以本道闕官職田賑貧民詔可)李¶
珏(江淮旱發倉/廩賑流民)崔沔(改虞部郎中請發太倉粟及減苑/囿鳥獸所給以賑貧乏人頼其利)¶
發倉廥(盧從願開元二十年河北饑詔/為宣撫處置使發倉廥賑饑民)雖旱人不流捐¶
<pb:KR3k0008_WYG_082-22b>¶
(崔衍嗇用度府庫充衍及穆賛代州以錢四十萬/緡假民賦故雖旱人不流捐由衍蓄積有素也)具&KR0673;¶
鬻(李蕚遷南華令大水它縣饑人至/相属萼為具&KR0673;鬻及去糗粮送之)救災者勿使至賑¶
給(劉晏每州縣荒歉有端則計官所贏先令曰蠲某物/貸某户民未及困而奏報已行矣議者或譏晏不直)¶
(賑救而多賤出以濟民者則又不然善治病者不使至/危憊善救災者勿使至賑給故賑給少則不足活人活)¶
(人多則闕國用國用/闕則復重歛之矣)問米救旱(芝田録令狐文公除守/兖州州境方旱米價甚)¶
(髙迓吏至公首問米價幾何州有幾倉問訖屈指獨語/曰舊價若干四倉各出米若干定價出糶則可以賑救)¶
(矣左右聽之流語逹郡中富人競出其所/蓄物價頓平民心欣然得雨遂成豐年矣)毎旱潦必貸¶
匱蠲負(里無逋家/柳仲郢)又賑給近僥倖(劉晏既被誣而舊吏/推明其陳諫以為管)¶
<pb:KR3k0008_WYG_082-23a>¶
(蕭之亞著論紀其詳又賑給近僥倖吏下為姦強得之/多弱得之少雖刀鋸在前不可禁以為二害災沴之鄉)¶
(所乏粮耳它産尚在賤以出之易其雜貨因人之力轉/於豐處或官自用則國計不乏多出菽粟恣之糶運散)¶
(入村閭下户力農不能詣市轉相沾/逮自免阻饑不待令驅以為二勝)家得儲三十斛(王/起)¶
(歴河中節度使方蝗旱粟價騰踴起下令家得儲三十/斛斥其餘以市否者死神策士怙勢不從寘于法由是)¶
(廥積咸出民/頼以生本傳)以賤直售民(為信州刺史嵗大旱發倉以/賤直售民故饑而不亡再期)¶
(增户五/千孫成)李襲譽(三輔盗螘聚襲譽請以兵/據永豐倉發粟賑窮乏)劉思立(時遣/御史)¶
(分道賑贍思立建言賑給須/立簿最稽出入往返停滯)¶
　　　求糴(九/)¶
<pb:KR3k0008_WYG_082-23b>¶
白請糴(傳曰京師來告饑魯侯為/請糴於宋衛齊鄭禮也)乞糴　泛舟(晉荐饑/乞糴于)¶
(秦百里奚曰天災流行國家代有救災䘏鄰道也秦/於是輸粟於晉自雍及絳相繼命之曰泛舟之役)閉¶
糴(傳曰晉饑秦輸之粟秦饑晉/閉之糴故秦伯伐晉獲晉侯)告糴(傳曰冬無麥禾臧/孫辰告糴于齊)¶
卿出告糴古之制也　鬯圭玉磬　敢告滯積(國語魯/饑臧文)¶
(仲請糴于齊公曰誰使之文仲曰卿出告糴古之制也/幸備卿公使往遂以鬯圭玉磬如齊告糴曰敝邑荐饑)¶
(大懼周公太公之命祀而獲戻不腆先君之/敝器敢告滯積以紓執事救敝邑使能供職)榖梁傳臧¶
孫辰告糴于齊國無三年之蓄曰國非其國也一年不¶
升告糴諸侯不正也故舉臧孫辰以為私行也(為内諱/故不言)¶
<pb:KR3k0008_WYG_082-24a>¶
(使若私/行也)言内無外交(榖梁臧孫辰告糴于齊諸侯相/歸粟正也告然後與之言内之)匡¶
救其災　同恤災危備救凶患　遏糴(葵丘盟曰/無遏糴)藴年¶
(無藴年謂藴蓄/年榖而閉糴也)若虚其請　凶年補敗(或闕於/宿儲)善鄰恤¶
災(方資於/遏糴)周急　矜無所宜　歸粟(歸粟于蔡以/周亟矜無資)幸災¶
歛怨　安可藴年(見/上)災維代有宜酌義於泛舟(仁必矜/無豈忘)¶
(情於/歸粟)匡困　資無　孔貿易不出境(崔倰遷湖南觀察/使湖南舊法雖豊)¶
(年貿易不出境隣部災荒不恤也倰至謂属吏/曰此豈人情乎無閉糴以重困吾民削其禁)閉粟(李/軌)¶
(属荐饑人相食軌毁家貲賑之不能給議發倉粟曹珍/亦勸之謝統師語珍曰百姓餓死皆弱不足事者壯勇)¶
<pb:KR3k0008_WYG_082-24b>¶
(士終不肯困且儲廩以備不虞豈宜妄散惠孱小乎僕/射苟附下非國計軌曰善乃閉粟下益怨多欲叛去)¶
　　　蠶桑(十/)¶
白蠶事　繭稅(月/令)桑土既蠶(書/)八月載績(詩/)無伐桑柘¶
(月令季春/受蠶食也)蠶事既登(孟/夏)蠶室(具/下)蠶則績(而蟹/有筐)蠶織(詩曰/婦無)¶
(公事休/其蠶織)桑于南陌(蠶于/南郊)禹貢厥篚檿絲(桑之絲可中/琴瑟絃者)遵¶
乃脩之文器宜合禮(月令季春/乃修蠶器)趨既登之日事必及時¶
　不衰　不帛(周禮庶人不蠶者不帛不/績者不衰所以恥不免)女事　禁原¶
蠶(原再也蠶與桑馬同氣物莫能/兩大禁冄蠶為傷馬也周禮)孔河内千樹(李襲譽/嘗謂子)¶
<pb:KR3k0008_WYG_082-25a>¶
(孫曰河内千樹/桑事之可以衣)以蠶折租(張廷珪出為沔州刺史頻徙/蘇宋魏三州景龍中宗楚客)¶
(紀處訥武延秀韋溫等封戸多在河南河北諷朝廷詔/兩道蠶産所宜雖水旱得以蠶折租廷珪願依貞觀永)¶
(徽故事准令/折免詔可)蠶嵗四熟(尹思貞為青州刺史治/州有績蠶至嵗四熟)蠶桑可¶
輸(韋巨源武三思封户在貝州属大水刺/史宋璟議免其租巨源以為蠶桑可輸)何易干(曰方/春百)¶
(姓耕且蠶/見耕耘門)蠶務(劉思立于時河南北大旱詔遣御史中/丞崔謐等分道賑贍思立建言蠶務未)¶
(畢而遣使撫廵/所至不能無勞)春耕夏蠶(突厥序孫樵謂春/耕夏蠶以資衣食)白眼蜂(豐/寧)¶
(傳蠶退之後多為乾腊貨之開元中春末兩/市白眼蜂如山市人以此卜絲帛之豐儉)吳地桑葉¶
緑吳蠶已三眠(李白寄/東魯)及此柔桑綠春蠶起中國(同/上)若¶
<pb:KR3k0008_WYG_082-25b>¶
布與帛必蠶績而后成也(韓愈圬/者傳)葚黒老蠶蠋(城南/聯句)滿¶
箔(春蠶看滿箔/堰城聯句)初無桑蠶(于闐初無桑蠶丐隣國不肯/出其王即求婚許之將迎乃)¶
(告曰國無帛可持蠶自為衣女聞置蠶㡌絮中關守不/敢驗自是始有蠶女約刻石無殺蠶蛾飛盡得治繭)¶
秦地羅敷女採桑綠水邉(素手青條上紅粧白日鮮蠶/饑妾欲去五馬莫留連李白)¶
(詩/)蠶經三卧行欲老(元稹織婦詞織婦何太忙蠶經三/卧行欲老蠶神女聖早成絲今年)¶
(絲稅抽/徴早)越婦未織作(吳蠶始蠕蠕/李賀感諷)長畛徘徊桑柘重(新/夏)¶
野蠶成繭(太宗本紀貞觀十三年/是嵗滁州野蠶成繭)蠶婦一人供自身(林/藴)¶
田間樹之以桑凡樹桑人百之所沐者謂之功(桑太寡/則乏于)¶
<pb:KR3k0008_WYG_082-26a>¶
(帛桑太多則暴于田是故十畆之田植桑五功一功之/蠺取不宜嵗度之雖不能盡其功者功不下一疋帛平)¶
(賦/書)繭厚絲美(陸龜䝉蠶賦逮蠶之生繭厚/絲美機杼經緯龍鸞葩卉)蠶凋桑柘空¶
(李白五月/東魯行)蠶老客未歸白田已繰絲(李/白)桑者不絲身(韓/愈)¶
(三器/論)¶
　　　繭稅(十一/)¶
白孟夏蠶事既登后妃獻繭乃收繭稅以桑為均貴賤¶
長㓜如一以給郊廟之服(繭稅十取一也以桑為均者/隨桑多少而稅貴賤長㓜如)¶
(一各以桑為平/不以貴賤為差)蠶事懋而既登(繭稅收/而先定)絲入(周禮典絲/掌絲入絲)¶
<pb:KR3k0008_WYG_082-26b>¶
(入收而/稅之)頒絲(謂出/之也)孔蠶絲盡輸(蠶絲盡輸稅機杼/空倚壁栁田家詩)半天¶
下(西界制河東奄左海其間繭稅/魚鹽衣食半天下李訥制社牧)不逋(繭稅不逋於/鄉井謝絲表)盡¶
取後已(陸龜蒙蠶賦官誕/益嚵盡取後已)織絹未成疋(繰絲未成斤里/胥迫我納不許)¶
(蹔逡巡白居/易秦中吟)¶
　　　採桑(十二/)¶
白十畆之間桑柘閑閑　女執懿筐遵彼微行爰求柔¶
桑(微行墻/下徑也)蠶月條桑取彼斧戕以伐逺揚猗彼女桑(詩/)¶
秦氏之女(羅/敷)秋胡之妻(並採/桑者)城南(古詩羅敷善採桑採/桑城南隅青絲為籠)¶
<pb:KR3k0008_WYG_082-27a>¶
(䋲桂枝/為籠鉤)桑之未落其葉沃若　帝女之桑　蠶妾(公子/重耳)¶
(與從者謀於桑/下蠺妾在其上)工女　奉種于川且宜合禮(執筐於陌/無或失時)¶
南陌(桑/也)無伐我樹桑　翳桑　翟車採桑(祝明欽曰禮/家說后以翟)¶
(車採/桑)綠條映素手(妾本秦羅敷玉顔艶名都綠條映/素手採桑向城隅李白陌上桑)採¶
桑綠水邉(同/上)¶
　　　争桑(十三/)¶
白楚邊邑名卑梁其處女與吳邊邑處女争桑而傷卑¶
梁女卑梁人讓吳人吳人應不恭怒而殺之吳往盡屠¶
<pb:KR3k0008_WYG_082-27b>¶
其家於是吳楚大爭(吕氏/春秋)環廬樹桑(周/禮)維桑與梓(必㳟/敬止)¶
桑椹(翩彼飛鴞集于泮林/食我桑椹懐我好音)孔據黨人桑(顔翊季父非理/據黨人桑牙詣)¶
(邑求治時令尹下翊因私評之私出已緡償/之其訟遂息然使終身不之知江南野史)¶
　　　后妃桑蠶(十四/)¶
白月令季春后妃齋戒享先蠶而躬桑以勸蠶事(先蠶/天駟)¶
(星也后妃躬桑/率先天下也)后妃獻繭(孟夏蠶事既登后妃/獻繭乃收繭稅月令)古者天¶
下諸侯必有公桑蠶室近川而為之築宫仞有三尺棘¶
墻而外閉之及大昕之朝(季春朝/日之朝)君皮弁素幘卜三宫¶
<pb:KR3k0008_WYG_082-28a>¶
夫人世婦之吉者使入蠶于蠶室奉種浴于川桑于公¶
桑風戾以食之(風戾者恐露濕葉傷蠶/風之使燥而後食之)嵗既單矣(謂三/日盡)¶
(之/事)世婦卒蠶奉繭以示君遂獻繭于夫人夫人曰此所¶
以為君服與遂副褘而受之因少牢以禮之古之獻繭¶
者其率用此歟及良日夫人繰三盆手遂布于三宫夫¶
人世婦之吉者使繰遂朱綠之元黄之以為黼黻文章¶
君服以祀先王先公敬之至也(三盆手三淹也凡繰每/淹大緫而手振之以出)¶
(絲/緒)王后親蠶於北郊以供緇服夫人蠶於北郊以供冕¶
<pb:KR3k0008_WYG_082-28b>¶
服王后夫人非莫蠶也身致其誠信也　蠶宫　桑壇¶
(晉元康議皇后採桑/桑壇於蠶宫之西南)繭館(漢孝元皇后/採桑繭館)織室(東觀漢紀/明帝馬皇)¶
(后數來/往視之)三灑(古今事曰蠶始生蠶/后食之三灑而已)宿瘤(齊王后也王遇/其採桑可之遂)¶
(娶為/后)採帝女之桑(爰求/十畆)獻后妃之繭(遂布/三宫)周禮仲春詔¶
后率外宗内命婦始蠶於圵郊以為祭服　昕朝(良/日)苟¶
三宫夫人(時展北/郊之禮)則十畆桑柘(盡趍南/陌之功)漢儀(晉禮志漢/儀皇后親)¶
(蠺桑東郊苑中蠶室祭蠶神曰苑窳婦人寓氏公主祠/用少牢侍中成粲草定其儀取列侯妻六人為蠶毋擇)¶
(吉日皇后著十二笄步揺衣青乘油畫雲母安車駕六/醜馬女尚書陪載筐鉤外命婦皆步揺青衣各載鉤筐)¶
<pb:KR3k0008_WYG_082-29a>¶
(先桑二日蠺室生蠺著薄上桑日皇后未到太祝質明/以太牢祀之祠畢班餘胙於從桑后東面躬桑採三條)¶
(諸妃公主採五條郡縣已/下九條以桑受蠶毋也)一條(皇后儀曰皇后躬桑/始將一條執筐受葉)三¶
灑(見/上)孔后採桑(祝欽明曰禮家説文/言后以翟車採桑)上桑條歌(中宗庶/人韋氏)¶
(太史迦葉志忠表上桑條歌十二篇/葢后妃之徳専蠶桑共宗廟事也)享先蠶(唐禮志皇/后嵗祀一)¶
(季春吉已享先蠺遂以親桑散齋三日后服鈿釵禮衣/結佩乗輿出自西房華蓋警蹕后即御座尚儀妾姓言)¶
(請就齋室尚儀版奏外辨后服鞠衣乘輿以出華盖侍/衞警蹕尚儀妾姓言請降車皇后降車乘輿之大次尚)¶
(宫曰有司謹具備行事尚儀跪取幣於篚皇后受幣進/北向跪奠於神座少退再拜皇后已奠幣乃奉血毛入)¶
(尚儀持版進於神座之右東面跪讀祝文皇后再拜尚/宫曰禮畢尚功奉金鉤皇后受鉤採桑典製以筐受之)¶
<pb:KR3k0008_WYG_082-29b>¶
(皇后採三條止各以鉤受内外命婦司賓客引内外命/婦採桑者以從至蠶室尚功以桑受蠶母母切之以受)¶
(媫妤食蠺一&KR2170;止尚儀曰禮/畢皇后還大次車駕還宫)后親於郊桑(李/白)貞觀元年¶
三月癸巳皇后親蠶(太宗/本紀)親蠶苑中羣命婦相禮(肅宗/廢后)¶
(張氏親蠶苑中羣命/婦相禮儀物甚盛)¶
　　　異蠶(十五/)¶
白八蠶(吳都賦郷貢八蠺之緜六/測記曰一嵗八蠺出日南)氷蠶之繭(拾遺録東/海圓嶠山)¶
(有氷蠺長七寸有鱗角以霜雪覆之/則為繭五色絲織為文錦入水不濡)園客之絲(列仙傳/有園客)¶
(種五色香草上有蛾上草客收養之生桑/蠺得繭大如盆有女稱客妻繰訖俱去)歐絲(山海經/諸天之)¶
<pb:KR3k0008_WYG_082-30a>¶
(野有女子跪樹/歐絲注蠶類也)孔南詔(自曲靖州至滇池人水耕食蠶/以柘蠶生閱二旬而蠒織錦縑)¶
(精/緻)于闐(初無桑蠶丐隣國不肯出其王即求婚許之將/迎乃告曰國無帛可持蠶自為衣女聞置蠶㡌)¶
(絮中守不敢驗自是始有蠶女/刻石約無殺蠶蛾飛盡得治蠒)四熟(尹思貞治州有績/蠶嵗至四熟黜降)¶
(使路敬潜至部嘆曰是/非善政致祥于表言之)正月蠶(南蠻莊蹻之裔正/月蠶生二月熟)扶桑¶
蠶(白公丁記扶桑蠶/長七尺卵大如燕)宫北田塍曉氣酣(黄桑飲露窣宫/簾長腰健歩偷)¶
(攀折將餧吳王八/繭蠶李賀南園)色金(杜陽編彌羅國有桑連延十數/頃其上有蠺長四寸其色金其)¶
(絲/碧)飼池中(大軫國以五色石甃池塘採大柘葉飼蠶于/池中始生如蚊睫及老可長五六寸池中有)¶
(挺荷大者可闊四五尺蠶經十五/日即入荷中成繭形如斗同上)¶
<pb:KR3k0008_WYG_082-30b>¶
　　　織絍(十六/)¶
白詩婦無公事休其蠶職(休者刺其/廢職事也)女功恤緯(傳曰婺/不恤緯)¶
(注緯少寡婦/之所宜憂)報章(詩曰跂彼織女終日七/襄雖則七襄不成報章)迴文(竇滔妻/蘇氏織)¶
(錦廻/文字)織素(新人工織縑故人工織素/織縑日一匹織素日五文)精麤中數　廣狹¶
中量　龍梭(女/手)金梭　焚機(公儀休焚機去織婦曰欲/使女工織婦安所售其利)¶
(哉/)機杼(王丹持縑一匹與友人/曰如丹此縑出自機杼)投杼(曽參母方織人告/參殺人始言不信)¶
(乃三告而/投杼驚疑)淵室之人雖聞潜織(淵室潜織以巻綃/淵室鮫人之所居)河漢¶
之女不見報章(古詩皎皎河漢女札札弄機/杼終日不成章泣涕漣如雨)札札(弄機/杼之)¶
<pb:KR3k0008_WYG_082-31a>¶
(聲/)霜降(季秋霜始降/則百工休)化理絲枲(周禮太宰以九織任萬/民七曰嬪婦化理絲枲)¶
(嬪亦婦/人之稱)化材(絲枲/周禮)展其功織(婦功也/周禮)女事(周禮任婦以/女事貢布帛)¶
(也/)理其絲麻(以為/布帛)執麻理絲(禮女子十年不出母教以/婉娩執麻枲理絲繭織絍)¶
(組紃學女事/以供衣服)稽其女工(周/禮)婦工(周禮絲枲以成之謂/之婦工注謂成布帛)一¶
婦不織(賈誼曰一婦不/織有受其寒者)斷織(樂羊子學未就而歸其妻/執刀欲斷織曰此織未畢)¶
(而斷之則不成功學/未就而歸猶婦斷織)三盆既繰(八月/載績)載元載黄(無衣/無褐)勸¶
課(後漢崔寔子真為五原守土宜麻枲而俗不知織/績實為作紡績織絍練緼以教之得免其寒苦)孔¶
嫂為績織(張志和常欲以大布/製裘嫂為躬績織)勤織絍(列女饒娥饒州/樂平人生小家)¶
<pb:KR3k0008_WYG_082-31b>¶
(勤織/絍)絍戎衣給戰士(鄭畋為鳯翔隴節度使㑹黄巢/䧟東都妻自絍戎衣給戰士)蚤¶
織而縷(柳宗元種樹郭槖駞𫝊/蚤繰而緒蚤織而縷)經而不緯(文粹陸龜蒙/論文書譬猶)¶
(織也經而不/緯可成幅乎)蠶婦凍而織(陸贄蠶婦凍而織殫力/忍死以供十倍之賦)竭力¶
蠶織(陸相奏議論邊守狀使傷耗遺甿竭力蠺/織西輸賄幣北償馬資尚不足塞其煩言)繰絲鳴¶
機杼(李白贈清漳明府繰絲/鳴機杼百里聲相聞)越婦拜縣官桑牙今尚小¶
(㑹待春日晏絲/車方擲掉李賀)婦不知織(韓/文)杼軸和鳴機罕嚬蛾之女¶
(李白任/城㕔記)美人懶態燕脂愁(春梭抛擲鳴髙/樓李賀染絲)¶
　白孔六帖卷八十二¶
