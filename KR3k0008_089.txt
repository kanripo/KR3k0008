# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.851732
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷八十九
<pb:KR3k0008_WYG_089-1a>¶
欽定四庫全書¶
　白孔六帖卷八十九　　唐　白居易　原本¶
　　　　　　　　　　　宋　孔　傳　續撰¶
　　九流(一/)　　　　　講論(二/)¶
　　道教(三/)　　　　　養生(四/)¶
　　道士(五/)　　　　　圖籙(六/)¶
　　灋術(七/)　　　　　齊物(八/)¶
　　自然(九/)　　　　　仙(十/)¶
<pb:KR3k0008_WYG_089-1b>¶
　　求仙(十一/)　　　　吏隱(十二/)¶
　　丹藥(十三/)　　　　宮觀(十四/)¶
　　釋教(十五/)　　　　戒律(十六/)¶
　　禪定(十七/)　　　　佛(十八/)¶
　　經(十九/)　　　　　僧(二十/)¶
　　寺(二十一/)¶
　　　九流(一/)¶
白漢書九流名家者流蓋出於禮官古者名位不同禮¶
<pb:KR3k0008_WYG_089-2a>¶
亦異數　子曰必也正名乎(此言其/所長也)及徼者為之(徼訐/也工)¶
(吊/反)則鉤鈲析辭而已(鈲破也/音匹)為君者愼器與名不可假¶
人也　縱横家者流蓋出於行人之官孔子曰使於四¶
方不能專對又曰使乎使乎言當權事制宜受命不受¶
辭此其所長也邪人為之則尚詐而棄信也　雜家者¶
流蓋出於議官兼儒墨合名灋此其所長也盪者為之¶
則漫羡無所歸心也　農家者流蓋出於農稷之官播¶
五榖以足衣食故八政一曰食及鄙者為之欲使君臣¶
<pb:KR3k0008_WYG_089-2b>¶
竝耕之　小說家者流蓋出於稗官(細米為稗王者欲/知風俗故立稗官)¶
(使采街談巷說/諸侯議說也)孔子曰雖小道必有可觀者焉　致逺¶
恐泥　此亦芻蕘狂夫之議　兵權家者流　儒家者¶
流蓋出於司徒官助人君明教化祖述堯舜憲章文武¶
宗師仲尼以重其言於道最高或者既失精微而僻者¶
又隨時抑揚違離道本茍以譁衆取寵後進修之僻儒¶
之患也　墨家者流出於清廟之宇茅屋采椽兼受選¶
士及蔽者為之權兼愛之道不知别親踈若能修六藝¶
<pb:KR3k0008_WYG_089-3a>¶
之術觀九家之言捨短取長則可通萬物之畧也　隂¶
陽家者流使人拘而多忌(史/記)道家者流(見道/教門)孔操毫¶
注簡(文粹韋處厚薦皇甫湜書操毫注簡/判九流之紛蕩擿其舛駮趨于夷途)騁思(文粹李/翰鳳閣)¶
(王侍郎傳論賛騁/思於九流之域)如貫珠然(文粹權徳輿秘書郎壁記/九流百氏如貫珠然學與)¶
(仕皆優而還相為/用者其在茲乎)清於心鏡(文粹李嶠上高長史書洞/庭秋水清九流於心鏡)¶
異趣(文粹吕温人文化/成論九流異趣)鼓舞犇走(文粹權徳輿崔祐甫/集序九流六藝鼓舞)¶
(犇/走)偏說(白居易黜子書格言具舉則/九流之偏說不禁而自隱矣)為九流之華蓋(李/商)¶
(隱一品/集後序)九流得失班固序之詳矣(白居/易)九流百家皆所¶
<pb:KR3k0008_WYG_089-3b>¶
詳悉(韓文毛/穎傳)紛蕩(見上韋處/厚書注)¶
　　　講論(二/)¶
白易曰麗澤兊君子以朋友講習禮曰講學以耨之¶
若非飲食之客則布席席間函丈　侍坐大司成逺近¶
間三席可以問終則負牆列事未盡不問　傳曰趙武¶
子講求典禮　幼者聽而不問　嶽嶽(五鹿充宗恃貴/講論是非鋒生)¶
(朱雲攝衣登堂志氣慷慨連拄五鹿/君人語曰五鹿嶽嶽朱雲折其角)匡鼎來(匡衡善說/詩諸儒語)¶
(曰無說詩匡鼎來匡/說詩解人頥鼎力也)發明(倪寛訥口不能發明諸/人辯論而智不及寛也)講尚¶
<pb:KR3k0008_WYG_089-4a>¶
書(後漢張酺肅宗先備弟子禮令酺/講尚書一篇然後終君臣之禮)重席(後漢世祖令/羣臣說經史)¶
(乃相詰難義有不通輙奪其席以益通者戴/慿遂坐五十餘席語曰解經不窮戴侍中)下坐(庾乗/能講)¶
(論自以卑第每處下坐貴人多以/下問之由是學中必以下坐為貴)論難(桓榮論難常以/禮譲相厭不能)¶
(長勝/之)石渠(宣帝令諸儒雜論五經同異於/石渠劉更生講亦於石渠也)麈尾(講者/所執)講¶
貫忘食(晉孫盛字安國常詣殷浩談論對食奮執麈尾/悉洛飯食冷而復煖者四至暮忘餐而理竟不)¶
(定/也)婦人談論(王凝之妻謝道藴居家不嚴而治㑹稽太/守劉抑聞其名請與談論道藴素知抑名)¶
(亦不自阻乃坐帳中抑束修整帶造榻道藴風韻高邁/叙致清雅先叙家事慷慨留連徐問義㫖詢理無滯抑)¶
(退嘆曰使人心形俱服謝亦云始/遇此士聽其所問殊開人心也)不相譲(魯平叔陵和/帝因朝魯諸)¶
<pb:KR3k0008_WYG_089-4b>¶
(儒平與賈達黄香相難數事帝善平說賜冠幘履鞭平/因上䟽曰說經者傳先儒之言非從己出不得相譲之)¶
(則其道/不明)孔反復研辯(徐曠耆儒沈重講太學授業常千/人曠從之質問不數日辭去或問)¶
(其故荅曰先生所說紙上語耳若奥境彼有所未/見者尚何觀重知其語吾與反復研辯嗟嘆其能)聽者¶
忘勞(文逺說經徧舉先儒異論分明是/非乃出新意以折𠂻聽者忘勞)入講承光殿(陸/徳)¶
(明初陳後主為太子集名儒入講承光殿徳明始冠與/下坐國子祭酒徐孝克敷經倚貴縱辯衆多下之獨徳)¶
(明申荅屢奪其/說舉坐咨賞)論難鋒生(徐曠為國子博士高祖幸國/學觀釋奠曠發春秋題論難)¶
(鋒生隨方占對/莫能屈帝異之)隨方立義徧析其要(陸徳明補太學博/士高祖釋奠召博)¶
(士徐文逺浮屠慧乗道士劉進喜各講經徳明隨方立/義徧析其要帝大喜曰三人誠辯然徳明一舉輙蔽可)¶
<pb:KR3k0008_WYG_089-5a>¶
(謂賢矣賜帛五十/匹遷國子博士)舌無(留/)語(趙𢎞智入為陳王師講孝/經百福殿於是宰相𢎞文)¶
(館學士太學生皆在𢎞智舉五學諸儒更詰辨隨問酬/答舌無留語高宗曰試為我陳經之要以輔不逮對曰)¶
(天子有争臣七人雖無道不失天下/願以獻帝恱賜絹二百名馬一疋)酬復淵詣(王方慶/學者有)¶
(所咨質酬/復淵詣)據經條答(鄭肅曜太常少卿博士有/疑議徃咨必據經條荅)誼據該¶
明出其悟表(顔師古帝嘗歎五經去聖逺傳習寖訛詔/師古於秘書省考定多所釐正既成悉詔)¶
(諸儒議於是各執所習共非詰師古師古輙引晉/宋舊文隨方曉荅誼據該明出其悟表人人歎服)孔頴¶
達(隋大業初文明經高第授河内郡博士煬帝召天下又/儒官集東都為詔國子秘書學士與論議穎達為冠)¶
(年最少老師宿/儒耻出其下)幸太學觀釋菜命講(拜祭酒侍講東宫/帝幸太學觀釋菜)¶
<pb:KR3k0008_WYG_089-5b>¶
(命講頴達講經畢上/釋奠頌有詔褒美之)依經辯舉皆諸儒意所未叩(蓋文/達博)¶
(渉前載尤明春秋三家刺史竇抗集諸生講論於是劉/焯劉軌思孔頴達並以耆儒開門受業是日悉至而文)¶
(達依經辯舉皆諸儒/意所未叩一坐猒歎)譬曉密微逺近宗仰(蓋文懿唐高/祖於秘書省)¶
(置學以教王公文㦤為國子助教既升席/公卿更相質問文懿譬曉密微逺近宗仰)休沐講授(尹知/章轉)¶
(國子博士休/沐講授始輟)升堂講勸(太子齒冑扵學詔禇無量升/堂講勸百官勸禮厚賚賜)講¶
辨三教(尹愔為國子大成毎釋奠講/辨三教聽者皆得所未聞)進講禁中(陳希烈/工文章)¶
(開元中帝儲思經義自褚無量元冲卒而希烈康于元/馮朝隱進講禁中其應荅詔問敷盡㣲隱皆希烈為之)¶
(章/句)博敏而辯(褚無量拜國子司業太子釋奠國/學令講經建端樹義博敏而辯)七寳山¶
<pb:KR3k0008_WYG_089-6a>¶
座(明皇於勤政樓以七寳裝成山座高七尺召諸學士/講論古今勝者得升座張九齡論辨風生首登此座)¶
(焉天寳/遺事)講貫經籍俾達奥義(桞/文)音吐清辯據引淹該(陳/少)¶
(游幼習老子莊周書為崇𤣥生諸生推為都講有娼者/欲對廣衆切問以屈少游乃升座音吐清辯據引淹該)¶
(問窮而/對有餘)¶
　　　道教(三/)¶
白𤣥元之教　自然之教　大道(至/道)修道之謂教　城¶
中之大　無為之道(衆妙/之門)𤣥風　教父(吾將以/為教父)真宗¶
道德之文(五千/言)尊道(貴/徳)萬物之宗(道/也)希夷之道　觀衆¶
<pb:KR3k0008_WYG_089-6b>¶
妙之門(坐思/奥旨)𢎞道　混成之教(正始/之原)𤣥珠𤣥訓　無名¶
之璞(道/也)上士勤行(上士聞道勤而行之中士聞道若存/若亡下士聞道大笑之不笑不足以)¶
(為/道)妙有虚無聖人尊道(行有餘力/坐進比道)清淨　深行　淺行¶
(文子曰古之為道者深行之謂之道/淺行之謂之仁義薄行之謂之禮智)開至道之軌躅(發/𤣥)¶
(闗之/扄鐍)國家教本𤣥元(政先/清凈)一隂一陽之謂道(一無也道/無不存存)¶
(隂而無於隂存陽而無於陽然隂/陽之中皆是道故曰一隂一陽也)百姓日用而不知(以/其)¶
(無為之/功也大)形而上者謂之道　道心惟微　大道不器¶
大道無名彊名曰道　葆光(注而不滿酌而不竭不知/其由謂之葆光言自光不)¶
<pb:KR3k0008_WYG_089-7a>¶
(滿/)藝文志曰道家者流使人精神專一動合無形澹足¶
其術因隂陽之大順采儒墨之善最與時遷徙應物變¶
化本清虚以自衛守卑弱以自持此乃君南面之術放¶
者為之則絶去禮樂兼棄仁義蕩者曰獨任清虚　可¶
以為理　丘之道也其由醯雞(莊子曰謂/罋中蠛蠓)在螻蟻在稊¶
稗　授業觀形(晉張忠臣知至道虚無為宗依山巖幽/谷鑿地為窟室弟子亦居窟室相去六)¶
(十餘歩五日一朝其教以形不言弟子授業觀形而/退立道壇於窟上毎日一拜之食用瓦噐鑿石為釡)孔¶
清虚寡欲(李叔明惡道佛之弊上言道清虚寡欲者也/今迷其内而飾其外使農夫女工墯業以避)¶
<pb:KR3k0008_WYG_089-7b>¶
(役故農桑不勸兵賦日/屈國用軍儲為斁耗)彭偃議(見僧/門)集晉魏以來與佛¶
駮者(傅奕注老子并集晉魏以/來與佛駮者為高識篇)請無廣道(姚崇請/無廣道)好黄¶
老清浄術(崔𤣥亮少好/黄老清浄術)晚好黄老(李白晚好/黄老術)栁并(初并/受業)¶
(於蕭穎士而并好黄老穎士嘗曰/并不受命而尚黄老予亦何誅)邢和璞(喜黄/老)好黄老¶
道數祠禱(孔戣遷信州刺史李位好黄老道數祠禱部/將韋岳告位集方士圖不軌高重謙上變捕)¶
(位劾/禁中)妙物為言(張薦明高祖召見問道家可以治國乎/對曰道也者妙萬物而為言得其極者)¶
(户居祍席之間可以治天/地也高祖大其言五代史)放曠而處逍遥而遊(崔尚桐/柏觀頌)¶
以虚寂自然無為為宗(唐六典道士修行有三事號其/一曰法師其二曰威儀師其三)¶
<pb:KR3k0008_WYG_089-8a>¶
(曰律師其徳高思精者謂之練師而齋有七名其一曰/金籙大齋其二曰黄籙齋其三曰明真齋其四曰三元)¶
(齋其五曰八節齋其六曰塗炭齋其七曰自然齋而穰/謝復三事其一曰章其二曰醮其三曰理沙大抵以虚)¶
(寂自然無/為為宗)出家修道者不干預於人事(專清其身心以/虚泊為高以無)¶
(為為妙無欲無管不損不/害辛替否諫造金仙觀)¶
　　　養生(四/)¶
白禮曰仲夏君子齋戒處必掩身無躁止聲色無或進¶
薄滋味無致和節嗜慾定心氣(月/令)君子有四時(子産曰/君子有)¶
(四時朝以聽政晝以訪問夕以修令夜以安身/於是節宣其氣勿使有所擁閉湫底以露其體)易頥卦¶
<pb:KR3k0008_WYG_089-8b>¶
曰君子以節飲食養神(文子太上養/神其次養形)谷神不死　上藥¶
養命中藥養性　攝生(善攝生者陸/行不遇兕虎)清虚(素/朴)致心於止¶
水(納性於/𤣥珠)恬淡(清/静)練冰雪之容(延金石/之壽)納沆瀣之精(率/逍)¶
(遥之/性)勞神役智　啄腐吞腥　味乃腐腸之藥(色為伐/性之斧)¶
道養和平(血氣/和平)形勞神竭(漢書云神太勞則竭形太勞/則敝形神早疲而能長久者)¶
(非所/聞也)禁精氣之户牖(復性命/之本原)緘縢六志(扄鐍/百骸)一溉之功¶
(以稼穡喻養生言一/溉之功亦有益也)養内養外(田開之曰聞之夫子善/養生如牧羊然視其後)¶
(者而鞭之威公四何謂也田開之曰魯有單豹者岩居/而飲水不與人共利行年七十而有嬰兒之色不幸遇)¶
<pb:KR3k0008_WYG_089-9a>¶
(餓虎食之有張毅者高門懸薄無不走也行年四十而/内熱疾死豹養於内而虎傷於外毅養於外而疾攻於)¶
(内此二者不/鞭其後者也)利形實下(王吉書休則俛仰屈伸以/利形進退趍歩以實下)吸新¶
吐故以練藏(專意積精/以適神)被褥大温(魏王朗曰少小若被/太温太渇則不便柔)¶
(膚是以難可防䕶易用感傷被不至/甚温厚安保金石之性壽比南山也)孔善攝生(崔元綜/善攝生)¶
(年九十/餘卒)逹於養生(穆宗復惑方士張臯上䟽曰高宗時/處士孫思邈逹於養生其言曰人無)¶
(故不應餌藥藥有所偏助則藏氣/為不平推此論之可謂逹見至理)金石非可御(韋澳帝/問輔養)¶
(術澳具言金石非可御/方士怪妄宜斥還之)未嘗以氣海煖冷物(栁公度善/攝生八十)¶
(餘有彊力常云吾初無術但未嘗以氣/海煖冷物熟生物不以元氣佐喜怒耳)善藥不可離手¶
<pb:KR3k0008_WYG_089-9b>¶
(孟詵嘗語人善言不可/離口善藥不可離手)嗇神以佑藥兼味以禦祲(地泄/常燠)¶
(冬無嚴寒嗇神以佑藥兼/味以禦祲夢得答竇中丞)栁宗元答周君巢餌藥久壽¶
書(今丈人乃盛譽山澤之臞者以為壽且神其道若與/堯舜孔子似不相類焉何哉又曰餌藥可以久壽將)¶
(分以見與固小子之所不欲得/也推而大之不為方士所惑)卧欲縮足(酉陽雜俎雍/公云卧欲縮)¶
(足不欲左脇寢自言毎夕濯足已四/十餘年至今六十九而未嘗有病)養生終自惜伐數¶
必全懲(杜寄/伯華)嘗採姹女於江華收河車於清溪與天水¶
權昭夷服勤爐火之業久矣(李白送權/十一序)¶
　　　道士(五/)¶
<pb:KR3k0008_WYG_089-10a>¶
白上士勤行(上士聞道/勤而行之)仙材　真籙　從事於道　性¶
與道俱　惟道是從　志以道寧　品登仙籙　名在¶
丹臺(紫陽道人周季道入蒙山遇羡門子再拜乞長/生訣羡門子曰名在丹臺玉室中何憂不仙)志¶
道(據/德)同塵(和/光)遺形(反/性)長生(久/視)心啓𤣥闗(品登/仙籙)奉教𤣥元¶
(宅心/清浄)名𨽻紫府(心求/𤣥珠)探𤣥(養/素)得崆峒之道(與汗漫/之游)刳心¶
求道　與道沉浮　五千𤣥言人能𢎞道　授田令(令/曰)¶
(道士受老子經以上道士給田/三十畒僧尼受經其戒准此)羽服　𤣥宫孔丐為道¶
(太平公主則天皇后所生/后丐主為道士以幸㝠福)瓊華真人(華陽公主大厯七/年以病丐為道士)¶
<pb:KR3k0008_WYG_089-10b>¶
(號瓊華/真人)詭為道士(魏徴隋亂/詭為道士)賞賚嵗巨萬計(常衮天子/誕日諸道)¶
(為老子浮屠解禱事衮請皆還之曰今軍旅未寧王畿/户口十不一在而諸寺寫經造像焚幣埋玉所以賞賚)¶
(若比邱道士巫祝之流嵗巨萬計陛下若以易芻/粟減貧民之賦天下之福豈有量哉代宗喜納)請為¶
道士(姜公輔陸䞇為相公輔數求官䞇宻謂曰竇丞相/嘗言為公擬官屢矣上輒不恱公輔懼請為道士)¶
(未/報)韋渠牟(為道士不終更為/浮屠已而復冠)對麟徳殿(韋渠牟與佛老/二師對麟徳殿)¶
(質問大趣渠牟有口辨雖於三家/未究解然答問鋒生帝聴之意動)不食酒肉(南蠻盤盤/有佛道士)¶
(祠僧食肉不飲酒道/士謂為貪不食酒肉)李嶠上書(今道人私度者幾數十/萬其中高户多丁富商)¶
(大賈詭下臺符羼名偽度且國計軍防並仰丁/口今丁皆出家兵悉入道征行租賦何以備之)絶粒學¶
<pb:KR3k0008_WYG_089-11a>¶
老子道(丁公著三歲䘮母甫七嵗見隣媪抱子哀感/不肯食請於父緒願絶粒學老子道父聴之)以¶
左道幸(李澄出為河南少尹道士孫甑生以左道幸/託祠事往來嵩少間干請亂吏治澄不為應)㝠¶
居於㟪[山*累]寄迹於軒轅(陳子/昂頌)志摩青雲(蓬視紫/闥同上)投身霄¶
嶺(感景雲/林同上)夢游帝居(賀知章病夢游帝居數日/寤乃請為道士還鄉里)噏日安¶
坐凌霄欲飛(崔尚桐/柏觀頌)道士有名無實俗鮮歸重於亂政¶
輕(李叔明素惡道佛之弊上言乃下尚書省雜議於/是彭偃曰道士有名無實俗鮮歸重於亂政輕)拜¶
諌議(尹愔初為道士𤣥宗尚𤣥言有薦愔/者召對喜甚厚禮之拜諫議大夫)曵輕羅羽帔¶
(後唐清泰中進士寵式於嵩陽觀聚課有薛學士者因/上山採樵次見山上有道士五人曵輕羅羽帔身長大)¶
<pb:KR3k0008_WYG_089-11b>¶
(欲擕此子同去薛辭之乃禠其襂背上朱篆一行八字/道流則乘虚而去薛歸觀具話其事無有識其篆者出)¶
(北夢/𤨏言)建寳皇宫以居(閩王鏻好鬼神道家之説道士陳/守元以左道見信建寳皇宫以居)¶
(之守元謂鏻曰寳皇命王小避其位後當為/六十年天子鏻欣然遜位命其子五代史)專太清之¶
業(陳子昂/尊師頌)𤣥標仙骨(同/上)駕景凌煙(同/上)煑石(韋應物寄全/椒道士澗底)¶
(東荆薪歸/來煑白石)仙階之秀(陳子昂頌尊師有弟/子十人並仙階之秀)見天子必拜¶
凡止民家不過三夜(百官志崇𤣥署令道士見天子必/拜凡止民家不過三夜出踰宿者)¶
(立案連署不過七日/路逺者州縣給程)天下道士七百七十六(同/上)禀訓瑶¶
庭密受瓊室(陳子昂潘/尊師頌)鸞姿鳯骨𦕈愛雲松(同/上)黄冠之¶
<pb:KR3k0008_WYG_089-12a>¶
倫(栁宗/元表)¶
　　　圖籙(六/)¶
白仙籙　真籙　靈符(真/文)金簡(玉/篇)仙訣　真訣　玉冊¶
(金/䋲)玉簡　六甲秘文　萬年神術(淮南王有鴻/寳萬年術)王烈得¶
石室之書　玉版金壇之籙　仙籍真官孔躬受道家¶
之籙(帝紀賛武宗奮然除去浮圖之法甚銳而躬受道/家之籙服藥以求長年以此見其非明智之不惑)¶
(者特好惡/有不同爾)金籙(司馬承禎𤣥宗詔於王屋山置壇室以/居又命玉真公主及光祿卿韋縚至所)¶
(居按/金籙)秘書訣籙(道行峻異得衆真秘書訣籙聚經籍圖/史侔於麟閣栁宗元張先生墓誌銘)¶
<pb:KR3k0008_WYG_089-12b>¶
科籙教戒(崔尚桐柏觀頌科籙/教戒博綜無所遺)著籙之侣升堂者比迹¶
(文粹懸明鏡於講肆陳鴻鐘於靈壇著/籙之侣升堂者比迹孟法師碑岑文本)靈符寳章(文粹/昇𤣥)¶
(劉光碑金開玉堂/靈符寳章馮宿)道㣲(陳子昻别中嶽真人序豈/知瓊都命淺金籙道㣲)秘籙¶
寳書(文粹顧况金璫玉珮歌五嶽真/君之秘籙九天丈人之寳書)雲鶴盤旋(北夢𤨏/言馬朗)¶
(州希振釋氏僧尼填咽一旦欲授籙僧徒沮之馬處誠/不退及散齋之晨空中雲鶴盤旋衆共睹之判官何致)¶
(雍為箋齋詞云一聲空洞之音重/城月曉數隻仙禽之影碧落霜寒)九隴殘經(唐道士姜/𤣥辨至徳)¶
(中於九隴伏龍觀拾得殘經/四五紙是太上役使六丁法)神篇啓黄簡(秘籙捧朱籖/元稹開元觀)¶
　　　灋術(七/)¶
<pb:KR3k0008_WYG_089-13a>¶
白御風(列子御風而行/旬有五日而反)隨雨(赤松子為水工/能隨風雨上下)隨煙(寗封/子黄)¶
(帝時陶正能出五色煙積/火自燒而隨煙氣上下)石化羊(黄初平叱/石化為羊)竹變龍(費/長)¶
(房得山翁所與杖乘/至家投葛陂化為龍)舄化鳬(王喬為鄴令舄/化鳬飛朝㑹)歩行水上¶
(吳葛仙翁飲酒常入陂中吳主遇大風百官皆沒使人/鈎求翁船見仙翁歩行水上來衣履不濕有酒色云子)¶
(胥為/設酒)孔以術得幸(嚴郢方士申泰芝以術得幸肅宗遨/遊湖衡間以妖幻詭衆奸贓鉅萬潭)¶
(州刺史龎承鼎按治帝不信殺承鼎郢方/入朝辨之流建州泰芝後坐妖妄不道誅)召語養生術¶
(李徳裕方士趙歸真以術進徳裕諌曰是當敬宗時以/詭妄出入禁中人皆不願至陛下前帝曰歸真我自識)¶
(顧無大過召與語養生術爾對曰小人於利若蛾赴燭/回見歸真之門車轍滿矣不聽于是挾術詭時者進帝)¶
<pb:KR3k0008_WYG_089-13b>¶
(志衰/焉)壽數百歳(李徳裕狂人杜景先上言其友周息元/壽數百歲帝遣宦者至浙西迎之徳裕)¶
(曰臣慮今所得者皆迂恠之士使物淖水以小術欺聰/明如文成五利者也又前世天子雖好方士未有御其)¶
(藥者故漢人稱黄金可成以為飲食噐則壽髙宗時劉/道合明皇時孫甑生皆作黄金二祖不之服豈非以宗)¶
(廟為/重乎)髪白復鬒(王逺知隋煬帝為晉王鎮揚州使人介/以邀見少選髪白俄復鬒帝懼遣之)¶
石自鬬草為人騎馳走(天寳中有孫甑生者以技聞能/使石自鬬草為人騎馳走楊貴)¶
(妃喜觀之數/召入宫中)自隱(又有羅思逺能自隠帝學不肯盡其/術試自隠常餘衣帶及思逺共試則)¶
(驗厚賜金帛然卒不得帝怒裹以幞壓殺之數日有/中使者自蜀還逢思逺駕而西笑曰上為戯何虐也)得¶
役鬼術(吕用之亡命九華山事方士牛𢎞徵得役鬼術/賣藥廣陵市始詣駢親將俞公楚驗其術因得)¶
<pb:KR3k0008_WYG_089-14a>¶
(見駢署/幕府)張果白驢(唐明皇雜録曰張果常乗一白驢日/行千里休即疊之其厚如帋致之於)¶
(巾箱/中)變宫人貌(唐杜陽編羅浮先生軒轅集上令宫人/侍茶湯有笑其貌古布素者而縝髪絳)¶
(脣年纔二八湏㬰忽變成老嫗雞皮鮐背髪鬐皤然宫/人悲駭於上前流涕不已上知宫人之過促令謝告先)¶
(生容質/復改)遊西涼州(明皇雜錄曰上在東都遇正月望夜/葉法善謂上曰燈影之盛天下無此)¶
(然而凉州亞匹上曰頃嘗遊乎法善曰適自彼回於是/令上閉目巨躍若昇在霄漢俄而足及地法善曰可以)¶
(觀覧既視燈燭連亘數十里車馬駢闐士女紛委俄頃/復旋故處其樓下歌舞猶未終法善與上到凉州以鏤)¶
(鐡如意質酒肆翌日命中/官以他事使凉州取之)髪中出酒(杜陽編軒轅集或/與人飲則出一壺)¶
(纔容一二升縱客滿坐而傾之彌日不竭或他人命飲/即百斗不醉夜則垂髪於盆中歴歴而出麴孽香無減)¶
<pb:KR3k0008_WYG_089-14b>¶
有墨子術(魏州妖人楊千郎用事自信有墨子術能役/使鬼神化丹砂水銀莊宗頗神之拜千郎檢)¶
(校尚書郎賜/紫五代唐紀)百歳人(長慶初山人楊隠之在郴州有唐/居士土人謂百歳人楊謁之因留)¶
(止/)¶
　　　齊物(八/)¶
白喻指喻馬(莊子曰以指喻指之非指不若以非指喻/指之非指以馬喻馬之非馬不若以非馬)¶
(喻馬之非馬天地一指萬物一馬注云是非彼彼我常/性情故以我指喻彼指将明無是無非無主各信偏見)¶
(故至人知天地一指/萬物一馬各當分也)得失(肩吾謂孫叔敖日子三為令/尹不榮華三去無憂色今視)¶
(鼻間栩栩然子之用心獨奈何敖曰吾以來不可却去/不可止得失非我在彼乎在我乎注云曠然無係𤣥同)¶
<pb:KR3k0008_WYG_089-15a>¶
(彼我何暇至乎/人貴人賤也)令尹子文三仕為令尹無喜色三已之¶
無愠色　嗒然䘮耦(南郭子綦隠几而坐嗒然似䘮其/耦身也神與偶同均彼我若失亡)¶
(也顔成子游曰形可使如槁木心可使如死灰今日/之隠几非昔日之隠几子綦曰吾䘮我我自亡矣)孔¶
循大小於天倪既齊椿菌(唐文粹岑文本撰至徳觀法/主孟法師碑云循大小於天)¶
(倪既齊椿囷忘夀夭/於物化寕下彭殤)比大舜於豕虱(張隠居莊子指要/序齊彭殤一堯桀)¶
(等周公於猿狙比大/舜於豕虱權徳輿)一貫堯桀(文粹皮日休正俗既不/辨其顔跖兮遂一貫於)¶
(堯/桀)窮通與修短造化夙所禀一樽齊死生萬事固難審¶
(李/白)萬齡龜菌等一死天地平(元稹/遣病)譎殤子以為耋(誣彭/祖以)¶
<pb:KR3k0008_WYG_089-15b>¶
(為孺兮譎殤子以為/耋皮日休九諷正俗)¶
　　　自然(九/)¶
白莊子曰和之以天倪　文子曰聖人立灋導民之心¶
各使自然故生者無徳死者無怨孔繫喬松兮(唐文粹/馮宿撰)¶
(昇𤣥劉先生碑吾師昇/𤣥法於自然繫喬松兮)瑶圖金鼎(文粹陳子昻中岳潘/尊師碑得瑶圖與金)¶
(鼎信元符/之自然)天地生成(文粹崔融啓母廟碑天地/生成其法自然之謂道)吸精(張/曲)¶
(江謁司馬道士/吸精反自然)¶
　　　仙(十/)¶
<pb:KR3k0008_WYG_089-16a>¶
白神仙(靈仙列仙/九仙羣仙)真人(羽客羽/人仙子)上清　靈族(仙/也)從汗漫¶
而遊(汗漫仙/人名)白日升天紫氣(老子度函谷關關/令尹喜望見紫氣)生羽翼¶
　羽化　蟬蛻　丹邱(仍羽人/於丹邱)獻桃(王母獻/武帝)駕鶴(驂/龍)羽¶
蓋　霓旌　旌節　霓裳　霓衣　霞衣　羽駕　雲¶
軺　風馭　青鳥(西王/母使)桑田變海　桃源(秦/人)松喬(彭/朔)餐¶
霞(却/粒)吸沆瀣之精(見/下)紫府輕舉(碧落/上升)雞犬仙(淮南王仙/去餘藥噐)¶
(在庭雞犬䑛之/皆得飛升也)汗漫(崆/峒)逍遥　龜鶴之壽(氷雲之膚/金石之壽)雲¶
軿(芝/盖)絳節(朱/幡)緜日月而不老(配天地/而長存)青牛(老/子)白鹿(羡/門)芝¶
<pb:KR3k0008_WYG_089-16b>¶
田雲裝(文/選)三神山(史記蓬萊方丈瀛洲三神山在渤海/中莫有至者諸仙人不死藥在焉禽)¶
(獸盡白黄金白銀為宫闕欲到/則風引船而去終莫能至也)大人賦呼吸沆瀣餐朝¶
霞(霞日初出青黄氣列仙傳曰陵陽子春食朝霞夏/食沆瀣沆瀣是北方夜半氣天地𤣥黄之氣也)貫¶
列缺之倒景(人在天上視曰列/缺去地三千里)辭家(後漢上成公宻縣/人初行久不還後)¶
(歸語家人曰我已得仙辭去人/見其高舉出空良久乃没也)藐姑射之神人(莊子曰/藐姑射)¶
(山有神人居焉肌膚若氷雪綽約若處子不/食五榖吸風飲露乘御飛龍遊于四海之外)解佩(江妃/二女)¶
(出游江湄逄鄭交甫桃之不知其神人也女遂解/佩與交甫恱受佩去數歩空懐無佩女亦不見)薊子¶
訓(有百歳翁云為兒時見子訓賣藥於㑹稽後/有人見與老翁共摩銅人云已五百餘年也)簫史(秦/穆)¶
<pb:KR3k0008_WYG_089-17a>¶
(公時善吹簫能致白鶴穆公女弄玉好之妻焉教弄玉/作鳯鳴致鳯凰來作鳯凰臺一旦夫妻俱隨鳯去秦人)¶
(作鳯女/之詞)携手仙(古詩刺作秦/女携手仙)孔極陳荒妄謾誕(李藩帝/問神仙)¶
(長年事藩知帝且有所感/極陳荒妄謾誕不可信)好神仙(杜伏威好神/仙長年術)請祀青¶
帝(王璵者方慶六世孫𤣥宗在位久推崇/老子道好神仙事璵上言請祀青帝)慕神仙不死¶
術(李泌嘗游嵩華終南/間慕神仙不死術)數與靈仙接(李泌賛繁為家傳/又著泌數與靈仙)¶
(接言舉/不經)骸坼若蟬蛻(劉道合卒帝後營宫遷道合墓開/其棺見骸坼若蟬蛻者帝聞恨曰)¶
(為我作丹而自服去/然所餘丹無它異)可致長生(李邕中宗立鄭普思以/方伎幸邕諫曰陛下誠)¶
(以普思術可致長生則爽鳩氏且因之永有天下非陛/下乃今可得能致神人邪秦漢且因之永有天下非陛)¶
<pb:KR3k0008_WYG_089-17b>¶
(下乃今/可得)璽書邀禮(張果帝更遣中書舎人徐嶠齎璽書/邀禮乃至東都舎集賢院肩輿入宫)¶
(帝親問治道神/仙事語秘不傳)尸解(果懇辭還山至恒山蒲吾縣未幾/卒或言尸解帝為立棲霞觀其所)¶
少室伯(王逺知多恠言詫其弟子潘師正曰吾少也有/累不能上天今署少室伯吾將行即沐浴加冠)¶
(衣若寝/者遂卒)躍身騰空冉冉而去(後唐同光中有任生乘鳯/號為野人後於皇子潭躍)¶
(身騰空冉/冉而去)雲鶴翔集飛昇而去(張志和號元真子嘗歌/漁父詞云青箬笠綠蓑)¶
(衣斜風細雨不須歸後於湖州刺史/顔真卿坐上雲鶴翔集飛昇而去)耆老自童稚見之¶
(淄齊間有道士楊仙公莫知其年壽耆老自童稚見之/或就鐡舖借鐡椎自擊其頂或令人極力擊之一無所)¶
(損入山與虎豹為戯以手擊之猛獸為之偃/仆後唐長興中入蜀自云居峨嵋山去也)屋内設茵¶
<pb:KR3k0008_WYG_089-18a>¶
褥(原化記嵩山少林寺元和中嘗因風雨有一老人姓/潘求宿寺人指空屋止宿二更後僧人忽起見火明)¶
(乃老人屋内設茵褥翠幕陳列肴饌飲噉自若衆伺之/至五更老人睡起取一胡盧子大如拳取牀席帳幕凡)¶
(是用度悉納其中收/訖内懐中空屋如舊)神真煉形年未足(見求/仙門)紫微觀題¶
壁(乾貞中建業市有卜者不知所從來衣服言/語頗與衆異後忽於巢縣紫微觀題壁為詩)止能飛¶
歩(唐儀鳯中青城縣王仙柯㧞宅上昇蜀僧中寤偶於/龍岱相逄寤公曰飛仙之後胡為來此仙柯曰吾昔)¶
(得靈藥止能飛歩今全家隠於後山更修/道法上賔之命吾何望焉出北夢𤨏言)石上雄黄表¶
(𤣥宗幸蜀夢思邈乞武都雄黄乃命中使齎雄黄十斤/送於峨嵋頂上未半見一人幅巾被褐鬂髪皓白二童)¶
(青衣鬟髻夾侍立屛風側舉手指大盤石曰可致藥於/此上有表録上皇帝中使視石上朱書百餘字遂録之)¶
<pb:KR3k0008_WYG_089-18b>¶
(隨寫隨滅寫畢石上無復字矣/湏㬰白氣漫起因忽不見雜俎)¶
　　　求仙(十一/)¶
白𤣥珠　仙存象外不可茍求(道在域中/所宜馴致)崆峒訪道雖¶
軒后之或遊(蓬島求仙豈/秦皇之可致)徐生知懼訪蓬嶽以無歸(秦/皇)¶
(令徐福求/藥蓬萊山)欒大伏誅求羡門而不得　或以神仙可以¶
學得不死可以力致特受異氣禀之自然非積學所能¶
及也(養生/論)不務垂衣空思脫屣(武帝嘆曰使我得如淮/南王棄天下如脫屣)¶
神仙　仙材　神仙難致(政化/易傷)棄妻子(梅福字子真為/南昌尉養性為)¶
<pb:KR3k0008_WYG_089-19a>¶
(事一朝棄妻子去九江人傳為仙人/後有人見福變姓名為吳門市卒)繫風捕影終不可¶
得(谷永諫/成帝)郭璞卜許邁(遇泰上爻曰君元吉自天宜舉/升遐之道邁聞鮑靚隠迹潜遁)¶
(乃候之未忍違親謂餘杭縣雷山近延陵茅山是洞/庭西門潜通五嶽於是往來茅嶺同至時節還家)入¶
山見藥(嵇康與王烈共入山烈得石髓如飴自服半半/與康皆凝為石又石室中見素書遽呼康往取)¶
(輙不復見歎曰叔夜志/趣非常輒不遇命也)五利將軍(漢武拜欒大/為五利將軍)李少君¶
(漢武時言道/者見下注)孔夜夢駕鶴(李抱眞好方士謂不死藥可/致有受季長者為治丹且曰)¶
(服此當仙去抱眞表署幕府語左右曰秦漢君不遇此/我乃得之後升天不見耳等夫夜夢駕鶴而刻寓鶴衣)¶
(羽服習乗之後益惑猒勝餌丹二萬丸不能食且死醫/以彘肪榖漆下之疾少間季長曰得仙何自棄也益服)¶
<pb:KR3k0008_WYG_089-19b>¶
(三千/丸卒)妄求長年事(藩鎮王鎔以房山有西王母祠/數遊覽妄求長年事踰月不還)篤意¶
求神仙(高駢㑹平賊駢聞縮氣悵恨部下/多叛去欎欎無聊乃篤意求神仙)丹臺(蜀女真/謝自然)¶
(泛海將詣蓬萊求師舟為風飄至一處山見道人指言/天台山司馬子微名在丹臺身居赤城真良師也蓬萊)¶
(隔弱水三十萬里非舟楫可行非飛仙無以到/自然乃回求子微受度後白日上升續神仙傳)昔有道¶
士求神仙靈真下試心確然(千鈞巨石一髪懸卧之石/下十三年志道存身一試)¶
(過名奏玉皇乃昇天雲氣冉冉漸不/見留語弟子但精堅韋應物學仙詩)或云欲學吹鳯笙¶
所慕靈妃嫓蕭史(韓愈誰/氏子)以為服冕乘軒者寵患吾身¶
也擊鍾陳鼎者味爽人口也(遂乃損公卿之業學神仙/之事文粹崔尚桐柏觀頌)¶
<pb:KR3k0008_WYG_089-20a>¶
竹宫時望拜桂館或求仙(杜/甫)神真煉形年未足(有隠者/過必寄)¶
(男又留一函隠者去而男殂以函盛瘞庭中累月不還/發函看有黒石字如錐畫曰神真煉形年未足此為我)¶
(子功相續/鄴矦家傳)讀仙經(古來三人俱弟兄結茅深山讀仙經/上有青㝠倚天之絶壁下有飄飄萬)¶
(壑之松聲/韋學仙詩)¶
　　　吏隱(十二/)¶
白柱史(老聃為周/柱下史)漆園吏(莊子/為之)鄴令(王喬/為之)南昌尉(梅福/子真)¶
(為南昌尉時人/謂之神仙之吏)雖寵辱若驚(則宜/晦迹)而是非齊致(未爽/同塵)大¶
隱(隠於/朝市)孔彈琴蒔藥(趙元調宜禄尉到職彈/琴時藥如隠者之操)成簡静之¶
<pb:KR3k0008_WYG_089-20b>¶
化(韋渠牟南山四皓畵圖讃故人清河房茂/長刺商山成簡静之化曰隠居之類也)大徳不官¶
(文粹梁肅鄴矦文集序大/徳不官既追五嶽之隠)隱吏逄梅福(杜/甫)趣近懸解迹¶
同大隱(文粹吕温虢州三堂記不離軒冕而踐夷曠之/域不出户庭而獲江海之心趣近懸解迹同大)¶
(隠/)有志吏隱捨此何求(白公江州司馬㕔記郡南樓山/北樓水盆亭百花亭風篁石巖)¶
(瀑布廬宫源潭洞東西二林寺泉石松霄司馬/盡有之矣茍有志於吏隠者捨此官何求焉)禄仕優¶
穩(同上為國謀則尸素之尤蠧/者為身謀則祿仕之優穏者)不異草澤之人(盧肇進/海潮賦)¶
(序云素無强近之/援不異草澤之人)採藥西山飲泉滫水(雲溪友議陸暢/初為江西王仲)¶
(舒從事終日長吟不親公牘仲舒讓之拂衣辭去/既而採藥西山飲泉滫水客聞之以為仕隠也)縣閒¶
<pb:KR3k0008_WYG_089-21a>¶
吏傲與塵隔移竹䟽泉常岸幘(釣臺水緑荷已生少姨/廟寒花始發縣閑吏傲)¶
(與塵隔移竹䟽泉常岸幘莫言空作折腰官/豈似長安折腰客韋應物雜言送黎六郎)¶
　　　丹藥(十三/)¶
白一丸五色(古詩云與我一丸藥光輝有五/色服之四五日身體生羽翼)化丹砂(李/少)¶
(君曰祠竈丹砂/可化為黄金)九轉神丹　金丹(玉/液)長生靈藥(不死/神方)燒¶
金(煉/石)採术(茹/芝)却粒　將延金石之壽(以煉氷/雪之膚)方傳仙訣¶
(藥採/名山)身輕得道(羽化/升天)錬金膏(調玉/液)肘後方(囊中/藥)吸而蟬¶
蛻(吞則/翼生)文武之火(隂陽之鑪/君臣之藥)駐童顔(延暮/齒)去疾(蠲/痾)延齡¶
<pb:KR3k0008_WYG_089-21b>¶
(難/老)姮娥竊而犇月(竊羿不/死之藥)雞犬䑛以升雲(淮南王仙去/雞犬䑛其藥)¶
(噐亦/升天)上藥養命(中藥/養性)啄腐吞腥　求丹(葛洪聞交趾出/丹求為勾漏令)¶
(至廣州刺史鄧攸留/洪乃止羅浮山煉丹)孔可以續年(郝處俊拜東臺侍郎/時浮屠盧伽逸多治)¶
(丹曰可以續年高宗欲遂餌之處俊諫曰脩短固有命/異方之劑安得輕服哉昔先帝詔浮屠那羅邇娑寐案)¶
(其方書為秘劑取靈蘤恠石歴嵗乃能就先帝餌之俄/而大漸上醫不知所為羣臣請顯戮其人議者以為取)¶
(笑夷狄故法不得行前/鑑不逺惟陛下深察)包炎産毒未易可制(裴潾帝喜/方士而栁)¶
(泌為帝治丹劑求長年帝御劑中躁病渇潾諌曰方士/韋山甫栁泌等以丹術自神更相稱引詭為陛下延年)¶
(若乃藥劑者所以禦病豈常進之餌哉况又金/石性託酷烈而燒治積年包炎産毒未易可制)異草(皇/甫)¶
<pb:KR3k0008_WYG_089-22a>¶
(鎛薦方士栁泌自云能致藥為不死者因言天台山靈/仙所舎多異草願官天台求采之帝餌藥寖躁怒不常)¶
(宦侍懼/以弑崩)為長年藥(又薦浮屠大通栁泌為/長年藥帝惑之同上)疽生於背(太/醫)¶
(李元伯治丹劑以進帝餌之疽生於/背懿宗立収元伯誅死見畢諴傳)膚澤消槁(武宗賢/妃王氏)¶
(進才人帝稍惑方士説欲餌藥長生後寖不豫才人每/謂親近曰陛下日煉丹言我取不死膚澤消槁吾獨憂)¶
(之/)潄之以瓊液餌之以金砂既而童顔益春真氣愈茂¶
(李/白)餌之而驗(張易之等姦贓狼藉御史臺劾奏之内史/令楊再思曰昌宗主煉丹劑陛下餌之而)¶
(驗功最大者/也即詔釋之)善丹砂(王琚太子曰先生何以自隠而曰/與寡人遊琚曰臣善丹砂且工諧)¶
(隠願比優人太/子喜恨相知晚)九鼎丹灋(莫不究其條貫岑/文本孟法師碑銘)𤣥明膏(盧/照)¶
<pb:KR3k0008_WYG_089-22b>¶
(隣病去官居太白山得方士𤣥明膏餌/之㑹父䘮號嘔丹輙出由是疾益甚)問神仙治錬(吳/筠)¶
(帝復問神仙治錬法對曰此野人/事積嵗月求之非人主宜留意)化黄金治丹(葉法善/時帝悉)¶
(召方士化黄金治丹法善上言丹不可遽就徒/費財與日請覈真偽帝許之凡百餘人皆罷)丹設投¶
周隱(唐世雷滿據朗州有廂獄吏推勘囚人是一道士/云事解後燒丹報恩他日果寄丹因誤投周隠而)¶
(不言乃自服食壽/九十出北夢𤨏言)丹成自服仙去(高宗令劉道合合還/丹丹成上之而卒及)¶
(帝營奉天宫遷道合之殯室衆謂尸觧高宗聞之曰/劉師為我合丹自服仙去其所進者亦無異焉舊史)㧞¶
宅上昇(唐儀鳯中青城縣横原翠圍山下有村民王仙/柯服道士所遺靈丹拔宅上昇出北夢𤨏言)¶
遺丹二粒可過兩甲子(僧逍遥唐㑹昌中釋門沙汰于/時軒轅先生隠於羅浮山有數)¶
<pb:KR3k0008_WYG_089-23a>¶
(僧入山投謁以避歸俗之役逍遥預焉以雄黄數兩齊/心奉獻輙希丹藥先生愍而允之遺丹二粒云可過兩)¶
(甲子逍遥餌之自王蜀變故後兩周丁/亥殆一百二十四歲矣出北夢𤨏言)泥壇鑄鼎(泥壇/方合)¶
(矩鑄鼎圓中規鑪槖一以動瑞/氣紅輝輝白樂天贈郭錬師)燒丹于廬山草堂(樵人/直説)¶
(曰白樂天燒丹/于廬山草堂)地仙(顔真卿嘗得神丹服之後為李希/烈所殺希烈既平人發真卿棺改)¶
(葬瞋目如生掩之隠士曹庸山云此後三十年能擘裂/飛騰而上被羽衣行山澤之間所謂地仙明皇十七年)¶
九轉但能生羽翼(羙人為政本忘機服藥求仙事不違/葉縣已泥丹竈畢瀛州當伴赤松歸)¶
(先師有訣神將助大聖無心火自飛九轉但能/生羽翼雙鳬勿去定何依李白題崔明府丹竈)¶
　　　宮觀(十四/)¶
<pb:KR3k0008_WYG_089-23b>¶
白清觀(上清/觀)紫宫(紫極/宫)列真之守(太微/之宫)列仙攸館(互相/所居)¶
鶴觀(杏/檀)九龍之觀　靈宫(秘/宮)將尊道徳之風(宜廣神/仙之宅)宫¶
觀之規所宜壯麗(𤣥元之教/必在尊崇)宅真官(唐靈/旅)仙人好樓居¶
　銀宫(金/闕)紫府(丹/房)碧洞(丹/臺)上清之宫(大壯/之宇)孔金仙玉真¶
營觀(竇懐貞睿宗金仙玉眞二公主營觀費/鉅萬諌者交䟽不止唯懐貞勸成之)天華上宫¶
(王璵廣徳初建言唐家仙系冝崇表福區招致/神靈請度昭應南山作天華上宫靈臺等祠)焚香禮¶
真像盥手披靈篇(陸龜蒙/引泉詩)閑開蘃珠殿暗閲金字經(元/稹)¶
(清都/夜境)景龍(韓思復拜給事中帝/作景龍觀思復諌之)為虚室以鑿户(起層臺/而壘土)¶
<pb:KR3k0008_WYG_089-24a>¶
(唐文粹崔尚/桐栢觀頌)崇飾(韋嗣立景龍中同三品時崇飾觀寺/用度百出嗣立建言伏見營立寺觀)¶
(累年不絶鴻侈繁麗務相矜勝大抵費常千萬以上轉/徙木石廢功害農地藏開發蟄蟲傷露上聖至慈理必)¶
(不然凖之道法則乖質之/生人則損陛下豈不是思)諌作金仙等觀(韋湊景龍初/作金仙等觀)¶
(湊諫以為方農月興功雖貲出公主然高直售庸/則農人捨耕取僱趍末棄本恐天下有受其飢者)冶金¶
作帝像(郭英乂明皇在蜀時舊宫為道士祠冶金作帝/像盡繪乘輿侍衛每尹至先拜祠後視事英乂)¶
(愛其地勝選輙壊繪/像自居之衆始不平)紫府(薛頥帝為築觀九/嵏山號曰紫府)黄宅(唐文/粹李)¶
(庾西都賦黄宅/緇廬金篆玉局)上有鬱藍天垂光抱瓊室(杜甫金/華觀詩)焚香¶
玉女跪(霧裏仙人/來同上)羽節凌風(文粹崇元聖祖院碑金榜/瑶壇仙術真官羽節凌風)¶
<pb:KR3k0008_WYG_089-24b>¶
(珠珮珊/珊賈餗)養真靈境(文粹崔尚桐栢觀頌不/死之福鄉養真之靈境)真氣靈蹤(文/粹)¶
(獨孤及古函谷闗銘聆風仙/籙則真氣靈蹤起乎其中)傳寳圖于本支(同上柱史/一去流沙)¶
(萬里留玉函于舊/宅傳寳圖于本支)寳像珍龕(辛替否諫金仙玉真觀天/尊無欲無營何必璇臺玉)¶
(樹寳像珍龕/使人困窮)秘宇靈宅(禁山開秘宇復户/㓗靈宅禹錫桃源)千秋觀(賀知/章弃)¶
(官詔於㑹稽置千/秋觀命賀主之)雲觀(文粹姚崇五老峰/詩雲觀此山北)天下觀一千¶
六百八十七(唐百/官志)瑞雲靈趾(顯徳中世宗營一道宫於/皇城之西工人發得石一)¶
(片上有字題瑞雲靈跡鎮梁東他日多應與古同嵗月/遷移人事改再來閑處又興功復題道士任守真記帝)¶
(讀之歎異令/還觀紀異録)捨宅為觀(天寳九載李林甫等皆請/捨宅為觀以祝聖帝恱)¶
<pb:KR3k0008_WYG_089-25a>¶
　　　釋教(十五/)¶
白象法之教　金人教起西方化流中夏(漢明帝夢見/金人飛空而)¶
(下傳毅曰西域之神其名曰佛今陛下所夢將是乎/乃使郎中蔡愔等往天竺尋訪佛名由是化流中夏)以¶
戒律為教文(以禪定/為真守)方便之門　拔有漏之身(超無量/之刼)¶
道濟真俗(理苞/聖愚)立三世之緣(觀感/流俗)設百法之要(誘掖/浮生)開¶
悟愚蒙(拯濟/沉溺)大雲之教(甘露/之法)苦空　貪著　既無傷於¶
國經(且有補/於王化)執迷(回/向)開善誘之門(施方便/之力)拯苦海之沉¶
溺(救火宅/之焚燒)大雨之潤衆生　攝心(脱/屣)塵勞　煩惱　解¶
<pb:KR3k0008_WYG_089-25b>¶
脫　慧劍(維摩經以智慧/劍破煩惱賊)戒珠(法華經精進修静/戒猶如護明珠)五翳¶
(喻日月為煙雲/塵霧垢五翳)五静(清浄/有五)啓覺路之緘縢(發空門/之扄鐍)誘羣¶
迷以方便(救衆苦/以觧脱)報應之緣　三車之教　不言以化¶
(無刑/而威)楚王英信佛道請以縑贖罪(詔報曰王好黄老之/㣲言尚浮屠之法教)¶
(何嫌當有悔吝其還贖以/助伊蒲塞桑門之盛饌也)三郤謟於道二何佞於佛(何/充)¶
(執政崇信佛供給沙門縻費巨萬不悋貧乏時郤愔及/弟曇奉天師道而充與弟崇釋氏謝萬曰三郤謟於道)¶
(二何佞/於佛)度門(覺/路)慈雲(甘/露)孔王縉(本傳七月望日宫中造/孟蘭盆綴飾鏐琲設高)¶
(祖以下七聖位幡節衣冠皆具各以帝號識其幡自禁/内分諸道佛祠鐃吹鼔舞奔走相属是日立仗百官班)¶
<pb:KR3k0008_WYG_089-26a>¶
(光順門奉迎導從嵗以為常羣臣承風皆言生死報應/故人事置而不修大厯政刑日以堙陵由縉與元載杜)¶
(鴻漸倡/之也)以三塗六道嚇愚欺庸追既往之罪窺將來之¶
福(傅奕集駮佛議武徳七年上䟽極詆浮圖法曰西域/之法無君臣父子以三塗六道嚇愚欺庸追既往之)¶
(罪窺將/來之福)伐摩尼之風壊浮屠之俗(李徳裕一/品集鄭亞)割愛取滅¶
(蕭倣懿宗怠政事喜佛道引桑門入禁中為禱祠事數/幸佛廬廣施予倣諫以為天竺法割愛取滅非帝王所)¶
(尚慕今筆梵言口佛音不若懲繆賞濫罰/孤殃祈福况佛者可以悟取不可以相求)常衮(事見道/士門)¶
習歌唄以為樂(裴休宣宗嘗曰休真儒者然嗜浮屠法/居常不御酒肉講求其説演繹附著數)¶
(萬言習歌唄以為樂與終于泉素善至為/桑門號以相字當世嘲薄之而所好不衰)妖邪之法(傅/奕)¶
<pb:KR3k0008_WYG_089-26b>¶
(遺言戒子六經名教言若/可習也妖邪之法謹勿為)深詆釋氏(吳筠始筠見惡於/力士而斥故文章)¶
(深詆/釋氏)能致佛法(李邕中宗立鄭普思以方伎幸邕諫曰/陛下誠以普思術能致能法邪梁武帝)¶
(且因之永有天下/非陛下乃今可得)事浮屠法(李華晚事/浮屠法)詆毁(葉法善雅/不喜浮屠)¶
(法常切詆毁議者譏其好/憎然以術高卒莫之測)託浮屠生死説(白居易追貶/江州司馬既)¶
(失志能順適所遇託浮屠/生死説若忘形骸者久之)經月不食葷(暮節惑浮屠尤/甚至經月不食)¶
(葷稱香/山居士)溺浮屠道(杜鴻漸晚節/溺浮屠道)好談浮屠法(房琯好談/老談浮屠)¶
(法/)有為佛老法興浮屠祠屋者皆驅出境(王仲舒知俗/病利為江西)¶
(觀察使有為佛老法興/浮屠祠屋者皆驅出境)寫佛書饋賂僧尼(莊宗冊劉氏/為皇后自以)¶
<pb:KR3k0008_WYG_089-27a>¶
(出於賤㣲踰次得立以為佛力又好聚魰分遣人為商/賈至於市肆之間薪蒭果茹皆稱中宫所賣四方貢献)¶
(必分為二一以上天子一以入中宫宫中貨賄山積惟/寫佛書饋賂僧尼而莊宗由此亦佞佛胡僧來迎拜之)¶
予策名二十年百慮而無一得(然後知世所謂道無非/畏塗惟出世間法可盡)¶
(心爾由是在硯席者多旁行得句之書備將迎者皆赤/髭白足之侣深入智地静通還源客塵觀盡妙氣來宅)¶
(劉禹錫送/僧元暠)盡妙理者莫如法門變凢夫者莫如佛土(佛/示)¶
(滅後大弟子演聖言而成經傳心印曰法承法而能傳/曰宗由宗而分教曰支坐而攝化者勝義皆空之宗也)¶
(行而宣教者推破邪山之支也釋子恵則生於像季思/濟刼濁乃學于一支開役羣迷以為盡妙理者莫如法)¶
(門變凣夫者莫如佛土悟無深者莫如散花故業于浄/名深逹實相自京師渉漢沔歴鄢郢登熊湘劉禹錫送)¶
<pb:KR3k0008_WYG_089-27b>¶
(惠則歸/上都)¶
　　　戒律(十六/)¶
白以法求道(用刑/修心)八戒堅持　䕶持威儀　戒珠(見/上)修¶
行(精進/勤苦)四分(律/也)律儀(法要/戒行)三藏(經律/論)九部(經律論/各三部)小乘¶
(戒律/也)全䕶珠之志(雖在/修行)得捨筏之心(豈宜/執著)未及超於解¶
脱(且當攝/於威儀)僧律(國/章)　孔未曾有傾欹懈倦之色(唐嚴郢/不空三)¶
(藏自成童至于晚暮常飭供且坐道場浴蘭焚香入佛/知見五十餘年晨夜寒暑未曾有湏㬰傾欹懈倦之色)¶
異律於定慧不可與言佛(栁宗元衡山大明寺律和尚/碑儒以禮立仁義無之則壊)¶
<pb:KR3k0008_WYG_089-28a>¶
(佛以律持定慧去之則䘮是以離禮於仁義/者不可與言儒異律於定慧不可與言佛)從峻洎侃¶
以究戒律(凡浮屠之道哀其徒必小律而去經大明恐/焉於是從峻洎侃以究戒律而大法以立同)¶
(上/)杖屨衣巾屏居一室(許堯佐廬山東林熙怡大師碑/杖屨衣巾屏居一室行住坐卧)¶
(無非/道場)衲衣跏趺未嘗出户(李華潤州鶴林徑山大/師衲衣跏趺未嘗出户)周密¶
䕶持(律儀細行周密䕶持/净覺禪師銘王維)金䋲開覺路寳筏度迷川(李/寄)¶
(浩/然)踐青折萌汎席灌盂(栁宗元送方及師至於踐青折/萌汎席灌盂雖小教戒未嘗肆)¶
(其/心)¶
　　　禪定(十七/)¶
<pb:KR3k0008_WYG_089-28b>¶
白次第之禪(真如/之理)歸空(離/相)悟法(斷/言)捨筏(忘/筌)萬法(歸一/乘)無¶
我之真相(有緣之/勝果)如悟三空(終超/十地)超彼岸(初/地)乘不退之¶
輪(證無生/之觀)初地(决定經不捨初地入/於二地乃至十地)有漏之身(無生/之理)觧¶
法藏之緘縢(啓禪門/之扄鐍)正覺　不二法門　入定(安/禪)八戒¶
(四/禪)定慧齊修(身心/無著)一乘(禪/也)人能𢎞道　觧脱(世/塵)無言(無/説)¶
定慧(齊/心)孔離俗寂静(南蠻西舎利凡曲名十有二七曰/禪定驃云掣覽詩謂離俗寂静也)¶
心不離定中(唐文粹李華左谿大師碑銘/序心不離定中口不嘗藥味)緣隨定設(法/與)¶
(心起緣隨定設出/唐文粹李華碑)無空可住(無有可捨是逹有源無空/可住是知空本出王維能)¶
<pb:KR3k0008_WYG_089-29a>¶
(禪師/碑)同歸性海(舉足下足長在道場是心/是情同歸性海出同上)寂然不動湛¶
而常存(李白崇明/寺幢文)傳千燈於智種了萬法於真空(同/上)禪¶
龕只宴如(吾師雨花外不下十年餘長者自布金禪龕/只晏如大珠脱玷翳白月當空虚杜甫謁文)¶
(公上/方)鳥聚疑聞法龍叅若䕶禪(李寄/浩然)飛蚊破面(舊相禪/學錄丁)¶
(繁自尚書郎叅靈度師去官求道日食脱粟二升諸僧/鉢水一盂夏月夜禪雖飛蚊咂食終不揺動夏既滿靣)¶
(為破/爛也)斗盆燒香(曹務光見趙州以斗盆燒/香十斤曰財可得法難求)金面棊盤(蘓/尚)¶
(書八十猶叅禪大溈訪/之以手拍碎金面棊盤)如黒而迷仰見斗極(一言頓悟/不踐初地)¶
(六祖/碑)以為真印(初逹摩與佛衣俱來得道傳付以為真/印至大鑒置而不傳豈以是為筌蹄耶)¶
<pb:KR3k0008_WYG_089-29b>¶
(芻狗耶人不已若/而不若置之耶)¶
　　　佛(十八/)¶
白金人　紫金之像(白毫/之光)自相不常(隨求/而變)神周無朕(應/念)¶
(而/生)相好(光明/相也)歸依(迴向/瞻仰)妙相(莊嚴/具足)神通變化　七寳之¶
飾　有大威徳(大神/力也)象教(道/場)發菩提之心(展供養/之具)西方¶
之神　蓮花承歩　青蓮妙相孔禁中祀佛號内道場¶
(王縉奉佛不茹葷食肉晚節尤謹初代宗未重浮屠法/每從容問所以縉與元載盛陳福業報應帝意向之由)¶
(是禁中祀佛諷唄/齋薰號内道場)逃父出家(傅奕上䟽詆浮屠帝下奕/議有司中書令蕭瑀曰佛)¶
<pb:KR3k0008_WYG_089-30a>¶
(聖人也非聖人者無法請誅之奕曰禮始事親終事君/而佛逃父出家以匹夫抗天子以繼體悖所親瑀非出)¶
(空桑乃尊其言盖/所謂非孝者無親)佛西胡黠人爾欺訹夷狄以自神(帝/又)¶
(嘗問卿拒佛法奈何奕曰佛西胡黠人爾欺訹夷狄以/自神至入中國而&KR1021;兒㓜夫模象莊老以文飾之有害)¶
(國家而無補百/姓也帝異之)彌勒佛身(張仁愿華州下邽人遷殿中/侍御史御史郭𢎞覇者稱后)¶
(乃彌勒佛身仁/愿正色拒之)悟之於心(姚元崇曰佛不/在外悟之於心)玉像祈年(張/仲)¶
(方始高祖仕隋時太宗方㓜而病為刻玉像於榮陽佛/祠以祈年乆而刓晦仲方在鄭勑吏治䕶鏤石以聞傳)¶
(于/時)佞佛過甚(孟簡晚節佞佛過甚為時所誚常/與劉伯芻歸登蕭俛譯次梵言者)詔佛老¶
者大論麟徳殿(徐岱帝以誕日嵗嵗詔佛老者大論麟/徳殿升召岱講説始三家若矛盾然卒)¶
<pb:KR3k0008_WYG_089-30b>¶
(而同歸于/善帝大悦)為佛老灋皆驅出境(王仲舒為江西觀察使/有為佛老興浮屠祠屋)¶
(者灋皆/驅出境)空寂無為(見道/教門)溺志於佛(嚴挺之溺志於佛與/浮屠惠義善義卒衰)¶
(服送/其䘮)惑佛(裴寛惑於佛喜與沙門/游習誦其書老彌篤云)李蔚贊(若佛者特西/域一槁人耳)¶
(祼顛露足以乞食自資癯辱其身屛營山樊/行一概之苦本無求于人徒屬稍稍從之)未聞佛能¶
致太平(張鎬肅宗時引内浮屠數百居禁中號内道場/諷唄外聞鎬諫曰天子之福要在養人以一函)¶
(㝢羙風化未聞區區佛能而致太平願陛/下以無為為心不以小乗擾聖慮帝然之)攘斥(韓愈進/學觧曰)¶
(觝排異端/禳斥佛老)迎佛骨上表(遷刑部侍郎憲宗遣使者往鳳/翔迎佛骨入禁中三日乃送佛)¶
(祠王公大人奔走諷唄至為夷法灼體膚委珍貝騰杳/繫路愈聞惡之乃上表臣雖至愚必知陛下不惑於佛)¶
<pb:KR3k0008_WYG_089-31a>¶
(作此崇奉以祈福祥也直以豐年之樂徇人之心為京/都士庻設詭異之觀戯玩之具耳安有聖明若此而肯)¶
(信此等事哉然百姓愚㝠易惑難曉苟見陛下如此將/謂真心信佛皆云天子大聖猶一心信向百姓㣲賤於)¶
(佛豈合更惜身命以灼頂燔指十百為羣觧衣散錢自/朝至暮轉相倣效唯恐後時老㓜奔波棄其生業若不)¶
(即加禁遏更歴諸寺必有斷臂臠身以為供養者傷風/敗俗傳笑四方非細事也佛本夷狄之人與中國言語)¶
(不通衣服殊製口不道先王之法言身不服先王之法/服不知君臣之義父子之情假如其身尚在奉其國命)¶
(來朝京師陛下容而接之不過宣政一見禮賔一設賜/衣一襲衛而出之於境不令惑於衆也况其身死已久)¶
(枯朽之骨凶穢之/餘豈宜以入宫禁)佛跡(西域天竺國尚浮屠法不殺/生飲酒處處捐曰佛故跡也)營¶
大像(李嶠武后将營大像於白司馬坂嶠諌造像雖俾/浮屠輸錢然非用縣求辦不能濟是名雖不稅而)¶
<pb:KR3k0008_WYG_089-31b>¶
(實稅/之)延賔宫主(雜俎佛為三十三天仙延賔宫主所/為道在竺乾有古先生善入無為)刻¶
繒泥像(今僧尼十萬刻繒泥/像以惑天下傅奕䟽)支竺歿而佛聲寢靈山廢¶
而灋不作(白居易/寺記)華人之譎誕者(又攘荘周列禦寇之/説佐其高層累架騰)¶
(直出其表以無上不可加為勝/妄相誇脅而倡其風李蔚賛)嗜浮屠灋(居常不御酒/肉講求其説)¶
(著數萬言雖當世嘲薄/之而所好不衰裴休傳)赦湯鑊於幽途息劍輪於苦海¶
(李白/鍾銘)營大像切諌(蘓珦后營大像白司馬坂糜/用億計珦上䟽切諌見納)清静仁¶
恕(張士衡太子復問事佛營福其應奈何曰事佛在/清静仁恕爾如貪惏驕虐雖傾財事之無損於禍)篤¶
志奉佛(王維兄弟皆篤志奉/佛食不葷衣不文綵)佛軀汗流(劉𤣥佐汴有相/國寺或傳佛軀)¶
<pb:KR3k0008_WYG_089-32a>¶
(汗流𤣥佐自/往大施金帛)教人仁弱(突厥毗伽可汗黙暾連欲城所/都起佛老廟暾欲谷曰佛老教)¶
(人仁弱非武彊術黙棘連當其術即/遣使者請和帝以不情答而不許策)佛牙(五代趙鳯有/僧遊西域得)¶
(佛牙以獻明宗以示大臣鳯言世傳佛牙水火不能傷/請驗其真偽因以斧斫之應手而碎方是時宫中施物)¶
(已及數千因/鳯碎之乃止)以利人為急(五代周世宗即位之明年中/國乏錢乃悉詔毁天下銅佛)¶
(像以鑄錢嘗曰吾聞佛説身世為妄以利人為急使其/真身尚在猶欲割截况此銅像豈其所惜哉由是羣臣)¶
(皆不/敢言)佞佛(五代馬嗣孫既學韓愈為文故多斥浮屠氏/之説及罷歸乃反學佛撰法喜集佛國記行)¶
(于世時人誚之曰佞清泰不徹/乃來佞佛清泰廢帝年號也)光明彌陁像(安國寺彌/陁像法空)¶
(自光明寺移來未建都時此像/在蘭若中往往放光因號光明)韓愈與孟簡書(如釋氏/能與人)¶
<pb:KR3k0008_WYG_089-32b>¶
(為禍祟非守道君子之所懼也况萬萬無此理且彼佛/者果何人哉其行事類君子邪如小人邪若君子也必)¶
(不妄加祸於守道之人如小人也真身已死其鬼不靈/天地神祗昭布森列非可誣也又豈令其鬼行胷臆作)¶
(祸福於其/間哉韓文)青蓮承趺金獸捧持藻井花鬘葱籠四垂(邑/人)¶
(膜拜如佛出世劉禹/錫䕫州移鐡像記)于闐玉像(高一尺七寸濶尺餘一/佛四菩薩一飛仙一叚)¶
(玉成截肪無玷膩/彩若滴酉陽雜俎)大雄(功包隂陽力掩造化首出衆聖/卓稱大雄李白崇明寺尊勝陁)¶
(羅幡/文)使苦海静滔天之波疑山滅炎崑之火(同/上)慈氏起¶
西方之教習登正覺(劉禹/錫碑)無有十纒之惱(栁宗元巽上/人修院記佛)¶
(道有世界曰極樂佛號無量壽如來其國無有三惡八/難衆寳以為飾其人無有十纒之惱羣聖以為友云)¶
<pb:KR3k0008_WYG_089-33a>¶
轉惑見為真智即羣迷為正覺(栁文西軒記夫佛之道/可以轉惑見為真智即)¶
(羣迷為正覺捨大闇為光明夫性豈異物邪孰能為余/鑿大昏之墉闢靈照之户廣應物之軒者吾將與為徒)¶
本自依迦葉何曾藉偓佺(杜甫/詠懷)浮屠有不可斥者(往往/與易)¶
(論語合/栁宗元)冶金銀像大或十圍(環王喜浮屠道冶/金銀像大或十圍)¶
　　　經(十九/)¶
白四句之偈　十二部尊經　貝葉之文　翻譯(受持/讀誦)¶
白馬䭾　三藏(九/部)誦經(徐義為慕容所獲械理其手足/将殺之誦觀世音經至夜門開)¶
(械脱出於重禁/中若有導者)文字性空　佛書(經/文)孔箴血寫佛書(肅/宗)¶
<pb:KR3k0008_WYG_089-33b>¶
(庻人張氏帝不豫后自/箴血寫佛書以示誠)羅什所譯(姚崇卒治令曰今之/佛經羅什所譯姚興)¶
(與之對翻而興命不延國亦隨滅五帝之時父不䘮子/兄不哭弟致仁壽無凶短也下逮三王國祚延久其臣)¶
(則彭祖老聃皆得長齡此時無佛豈抄經鑄像力邪緣/死䘮造經像以為追福夫死者生之常古所不免彼經)¶
(與像何所施為/爾曹謹不得為)鑱臂血寫浮屠書(韋綬父䘮鑱臂/血寫浮屠書)梵經¶
(文粹張説鄎國公主/碑手寫金字梵經)金澱書經(同/上)佛之迹去乎世乆矣¶
其留而存者佛之言也(言之著者為經栁/宗元送琛上人)六百五十七¶
部(沙門𤣥奨俗姓陳郾師人少聰敏有操行貞觀三年/因疾而挺志往天竺凡十七年至貞觀十九年二月)¶
(十五到長安足所親踐者一百一十一國採求佛法咸/究根源凡得經論六百五十七部佛舎利像等甚多太)¶
<pb:KR3k0008_WYG_089-34a>¶
(宗在東都留所得經像於洪福寺有瑞氣徘徊像上遂/詣朝謁太宗以洪福寺為翻經之所御製聖教序高宗)¶
(為太子作述聖/記出南部新書)¶
　　　僧(二十/)¶
白桒門(沙門/開土)苾芻(衆/僧)長老(高/僧)惠炬(涅槃經曰/執惠炬)密行(浄/名)利¶
根(辯才/見性)上人(彼上/人者)僧佛(佛/書)善根(福/地)出家修道　灋器(塵/心)¶
(道/心)梵行　身則有為所以歸於三寳(心實無相俾/乎宗本一乘)演灋¶
有緣(遊方/無住)繼七祖之業　振錫(浮/杯)脱略塵境(歸依/法門)虛幻¶
非實身喻芭蕉之形(明徹無瑕心/學琉璃之地)修行(宴/坐)五藴皆空諸¶
<pb:KR3k0008_WYG_089-34b>¶
漏已盡(謂六/根也)觀色身頓悟無生之理(處世界當持/不染之心)覺性¶
(幻/身)行道(坐/忘)聽灋(觀/心)身心之惠　支許(支遁字道林講維/摩經遁為法師許)¶
(詢為都講遁衆議謂無以歴難/詢設一難亦謂遁不復能通也)養馬(有遺支遁馬者或/譏道林道林曰愛)¶
(其神俊聊/復畜耳)放鶴(有遺支道林鶴者道林謂鶴曰爾冲/天之物寧為耳目之玩者乎遂放之)受¶
女(髙僧傳鳩摩羅什姚主以妓女偪令受之乃自/講説譬如臭泥中生蓮花但取蓮花勿取臭泥)馴虎¶
(高僧傳惠永/感虎來馴)生融之學觀肇之名(皆僧名高僧傳六時/人稱通姓則生融上)¶
(道精難則/觀肇第一)乘杯食肉(髙僧傳杯渡者不知其名姓常乘/木杯渡河因名焉不修細行不甚)¶
(精持飲酒食肉/與俗人不殊也)天女(髙僧嵬戒行嚴潔嘗有一女子寄/宿自稱天女以上人有徳天遣我)¶
<pb:KR3k0008_WYG_089-35a>¶
(來勸勉其意嵬執意貞確一心無擾曰吾心若死灰無/以革嚢見試女乃凌雲而逝顧曰海水可生湏彌可傾)¶
(彼工人者/秉心堅貞)賦詩(惠休善屬文/作碧雲之什)人能𢎞道　出塵呪水生¶
蓮(佛圖澄妙通𤣥術腹旁有孔當齋時至流水側引五/藏洗之還内腹中取鉢盛水燒香呪之生青蓮花)¶
食針(羅什不拘細行諸僧故多效之什乃/聚針盈掬食之諸僧盡皆愧服也)彌天(桑門道/安俊辯)¶
(至荆州見習鑿齒曰彌天釋道安鑿齒/對曰四海習鑿齒時人皆以為名對)度人格(祠部格/王公已)¶
(下薨别勑許度人者親王二十三品已上三人並湏亡/者子孫及妻媵并通取周親妻媵不湏試業若數不足)¶
(唯見在度如有假冐/不在原首之限也)又(祠部格云私家部曲客奴婢等/不得入道如别勑許出家後犯)¶
(還俗者追歸舊/主各依本色也)孔表元武尉(嚴礪少為浮屠法太守見/之偉其材表為元武尉)¶
<pb:KR3k0008_WYG_089-35b>¶
不得箠辱(王縉盛陳祸福報應代宗意向/之詔天下官司不得箠辱僧尼)請行業不如¶
令者還為民(李訓嘗建言天下浮屠避徭賦耗國衣食/請行業不如令者還為民既執政自白罷)¶
(因以/市恩)敕浮屠方士無兩競(金仙公主為道士築觀京師/以方士史崇𤣥為師觀始興)¶
(詔崇𤣥䕶作日萬人羣浮屠疾之以錢數十萬賂狂人/叚謙冐入承天門升太極殿自稱天子有司執之辭曰)¶
(崇𤣥使我來詔流嶺南/且敕浮屠方士無兩競)私侍(合浦公主浮屠智朂逆占/祸福惠𢎞能視鬼皆私侍)¶
(主/)冒為沙門服(上官儀父𢎞為隋江都宫副監大業末/為陳稜所殺時儀幼左右匿免冒為沙)¶
(門/服)請捨家為桑門(蕭瑀好浮屠法間請捨家為桑門帝/許之矣復奏自度不能為乃詔奪爵)¶
上大雲經(岑長倩和州浮屠上大雲經著革命事/后喜始詔天下立大雲寺長倩争不可)為安¶
<pb:KR3k0008_WYG_089-36a>¶
國寺奴(竇懐貞表請/為安國寺奴)怙勢奪民邸肆(薛登為御史大夫/僧慧範怙太平公)¶
(主勢奪民邸肆官不能直登將奏之或勸以/自安荅曰憲府直枉朝奏暮黜可矣遂劾奏)抜親樹知¶
畜妻養孥(辛替否䟽曰今出財依勢避役亡命類度為/沙門其未度者窮民善人耳抜親樹知豈離)¶
(朋黨畜妻養孥非善無私愛/是致人毁道非廣道求人也)不能擐甲胄(又曰假如兵/革相乗則沙)¶
(門不能擐甲胄寺/塔不足禳飢饉)隱嵩山修浮屠(武平一武后時畏禍/不敢與事隠嵩山修)¶
(浮/屠)汰僧偽濫(姚元崇中宗時近戚奏度僧尼温户强丁/因避賦役至是崇建言佛不在外悟之于)¶
(心行事利益使蒼生安穏是為佛理烏用奸人以汩真/教帝善之詔天下汰僧偽濫髪而農者餘萬二千人)¶
食千僧(杜鴻漸自蜀還食千僧以為有報搢紳效之/病甚令僧剔頂髪遺命依浮屠葬不為封樹)飯¶
<pb:KR3k0008_WYG_089-36b>¶
千桑門追福(田神功䘮帝飯/千桑門追福)妖妄(李尚隠為蒲州刺史/浮屠懷照者自言毋)¶
(夢日入懐生已鏤石著驗尚/隠劾奏妖妄詔流懐照播州)飯萬僧(李蔚懿宗惑浮屠/常飯萬僧自為賛)¶
(唄蔚上䟽/切諌云)普加髪落(李徳裕劾奏王智興為壇泗州募/願度為僧者人輸錢二千則不復)¶
(勘詰普加髮落自淮而右户三丁男必一男剔髪規免/徭賦所度無筭臣閲渡江者日數百蘓常齊民十固八)¶
(九若不加禁遏則前至天子誕月江淮失/丁男六十萬不為細變有詔徐州禁止)夜飲火其廬¶
(栁惲魏少游表為判官僧有夜飲火其廬者歸罪瘖奴/軍候受財不詰獄具惲與其僚崔祐甫白奴寃魏少游)¶
(趣訊僧僧首伏/因厚謝二人)始度僧尼(肅宗改元/始度僧尼)祝髪事浮屠(楊元/琰敬)¶
(暉等為武三思所搆元琰知禍未巳/乃詭計請祝髪事浮屠中宗不許)緇衣半道(魏元忠/陳郡男)¶
<pb:KR3k0008_WYG_089-37a>¶
(子袁楚客者以書規之曰今度人既多緇衣半道不本/行業專以重寳附權門皆有定直昔之賣官錢入公府)¶
(今之賣度錢入私家/以兹入道徒為游食)收貲濟軍(裴冕建言度僧道上收/貲濟軍興事見賣官門)¶
講灋(劉仁恭招浮/屠與講灋)以辠為民(鄭餘慶知吏部選浮屠法/湊以辠為民訴闕下詔御)¶
(史中丞宇文邈刑部侍郎張彧大理卿鄭雲逵為三司/與功徳判官諸葛述參按述故吏也餘慶劾述猥賤不)¶
(宜與三司雜/治時韙其言)亡為浮屠(成汭青州人少無行/使酒殺人亡為浮屠)嫉見遇(吴/筠)¶
(天子重之羣沙門嫉其見遇而/高力士素事浮屠共短筠於帝)還治儒學(馬嘉運少為/沙門還治儒)¶
(學/)政事參决(吐蕃賛普政事/必以桑門參决)帥夜光(少為浮屠至長安/因凡仙公主得召)¶
(見温泉帝竒/其辯賜冠𢃄)亡命(李徳裕除浮屠法僧亡命者多趍幽/州徳裕召邸吏戒曰為我謝張仲武)¶
<pb:KR3k0008_WYG_089-37b>¶
(劉從諌招納亡命今視之何益仲武/懼以刀授居庸闗吏曰僧敢入者斬)請僧道士一切限¶
年(李叔明惡道佛之弊上言彭偃曰今僧道不耕而食/不織而衣一僧衣食嵗每慮三萬五夫所不能致舉)¶
(一僧以計天下其費不貲臣謂僧道年未滿五十可令/歲輸絹四尼及女冠輸絹二雜役與民同之裴洎言曰)¶
(傳曰女子十四有為人母之道四十九絶生育之理男/子十六有為人父之道六十四絶陽化之理臣請僧道)¶
(士一切限年六十四以上尼女冠四十/九以上許終身在道餘悉還為編人)皆童髪毁服以¶
游於世(栁宗元送𤣥舉師歸寺序/皆童髪毁服以游於世)黄金獅子承高座(李/白)¶
(送蜀僧晏黄金獅子承/高座白玉麈尾談重𤣥)紹釋風於西域(李白祭璿和尚/紹釋風於西域)¶
(迴佛日/於東維)日夜誦經九函(東川解魔寺僧吉祥魁梧多力/受飯五鉢日夜誦經九函池中)¶
<pb:KR3k0008_WYG_089-38a>¶
(魚知其數以名召之皆出/水面使去即沒出蜀普録)居長安慈恩寺(張策少好浮/屠之説乃落)¶
(髪為僧居長安慈恩寺黄巣犯/長安乃返初服奉父母以避亂)赤髭白足之侣(深入智/地静通)¶
(還源劉禹錫送/僧元暠南逰)¶
　　　寺(二十一/)¶
白佛寺　仁祠　招提　精舎　灋門　梵宫　寳地¶
　祗園　紺園　化城　浄土　象灋之教(既務/恢張)棟宇¶
之規(所宜/壮麗)大壯(小/乗)日宫(月殿/天宫)花界(蓮花/界)蓮宫(花宫/奈苑)二梵¶
之福(阿含經世尊説若能補/故寺是謂二梵之福)鹿苑(龍宫/雞園)灋宫　鷲峯¶
<pb:KR3k0008_WYG_089-38b>¶
諸佛攸館(衆聖/所居)國家恢𢎞象教(開設/仁祠)廣闢浄土(精選/真僧)日¶
月天宫(琉璃/地道)金界(金䋲/界道)鐡圍山(雞足山鴈/塔象塔)金刹(香/刹)布金¶
之地(多寳/之室)孔興廣祠廬(矦希逸為淄青節度使/佞佛興廣祠廬人苦之)請併寺¶
(蘓瓌徙同州刺史鑄浮屠立廟塔役無虛嵗瓌以為縻/費浩廣雖不出國用要自民産日殫百姓不足君孰與)¶
(足天下僧尼濫偽相半請/并寺著僧常貟數缺則補)憲寫宫省(安樂公主營第及/安樂佛廬皆憲寫)¶
(宫省而工/緻過之)荆州河東寺(蘓良嗣在荆州時州有河東寺/本蕭詧為兄河東王所建良嗣)¶
(曰江漢間何與河東乎奏/易之而當世恨其少學云)造浮屠大像(狄仁傑武后将/造浮屠大像度)¶
(費數百萬官不能足更詔天下僧月施一錢助之/仁傑諫今邉陲未寧宜寛征鎮之徭省不急之務)稅天¶
<pb:KR3k0008_WYG_089-39a>¶
下浮屠錢營佛祠(張廷珪武后詔税天下浮屠錢營佛/祠於白馬坂作大像廷珪諌以為傾)¶
(四海之財殫萬民之力窮山之木為塔極冶之金為像/然猶有為之法不足高也今天下虚竭蒼生彫弊謂宜)¶
(先邉境實府庫/飬人力后善之)祠部凡天下寺緫五千三百五十八所¶
(注三千二百所僧二千一百所尼毎寺上座一人寺主/一人都維那一人共綱綂衆事而僧持行者有三品其)¶
(一曰禪二曰法三曰律大抵/皆以清浄慈悲為宗唐六典)雖復項籍放命封樹紀於¶
邱墳鮑信捐生丹素著於圖象猶恐九泉之下(尚論鼎/鑊八難)¶
(之間永纒氷炭可於建義以來交兵之處各建寺刹招/延勝侣望法鼔所振變炎火於青蓮清梵所聞易苦海)¶
(於甘露所司量定立寺稱朕哀矜之意仍命虞世南李/百藥禇遂良等為碑銘以紀功業唐貞觀為戰陣處立)¶
<pb:KR3k0008_WYG_089-39b>¶
(寺/詔)白司馬坂復營佛祠(神龍初詔白司馬坂復營佛祠/廷珪方奉詔抵河北道出其所)¶
(見營築勞亟懐不/能已上書切争)營寺塔(宋務光神龍元年上書曰自/頃營寺塔度僧尼施與不絶)¶
(非所謂/急務也)廣殿長廊(辛替否景龍中為左拾遺時盛興佛/寺公私疲匱替否上䟽曰今疆場危)¶
(駭倉禀空虚卒輸不充士賞不及而大建寺宇伐木空/山不給棟梁運土塞路不充墻壁所謂佛者清浄慈悲)¶
(體道以濟物不欲利以損人不榮身以害教今三時之/月掘山穿地損命也殫府虚幣損人也廣殿長廊榮身)¶
(也損命則不慈損人則不愛物/榮身則不清浄寕佛者之心乎)蠧財數百億(又同上䟽/曰中宗造)¶
(寺蠧財/數百億)為佛寺東都(白居易後履道第/卒為佛寺東都)詔毁佛寺(韋博/昭詔)¶
(毁佛祠悉以浮屠𨽻主/客博言令太暴宜近中)鑄銅為瓦金塗(王縉初五臺山/祠鑄銅為瓦金)¶
<pb:KR3k0008_WYG_089-40a>¶
(塗之費億萬計縉給中書符遣/浮屠數十軰行州縣歛丐貲財)毁屬下浮屠私廬(李徳/裕毁)¶
(屬下浮屠私廬數千以地與農蜀先主祠旁有猱材/其民剔髪若浮屠者畜妻子自如德裕下令禁止)賜¶
寳座二(李蔚懿宗成安國祠賜寳座二度髙二丈構以/沉檀塗&KR0034;鏤龍鳯葩蘤金釦之上施複座陳經)¶
(凡其前四隅立瑞鳥神人高數尺磴/道以升前被繡嚢錦䄡珍麗精絶)助營開業佛祠(崔/羣)¶
(魏博田季安以五千縑助營開業佛祠/羣以為無名之献不當受有詔却之)榜曰懐恩(高霞/寓位)¶
(既高言多不遜帝欲罷其兵益自憂乃/上私第為佛祠請榜曰懐恩以塞帝疑)百寺(南蠻婆賄/伽廬國喜)¶
(佛法有百寺琉璃為甓錯以金銀丹/彩紫鑛塗地覆以錦罽王居亦如之)毁上元道佛祠四¶
十區(韓滉遷浙江觀察使聞京都未平/毁上元道佛祠四十區修塢壁)珍樓寳屋國貲¶
<pb:KR3k0008_WYG_089-40b>¶
不逮(高力士於來廷坊建佛祠/珍樓寳屋國貲所不逮)神龍佛祠(裴延齡又造/神龍佛祠湏)¶
(材五十尺者延齡妄奏同州得/大谷木數千章度皆八十尺)出軍攻戰必禱佛祠(鍾/傳)¶
(凡出軍攻戰必禱佛祠/積餅餌為犀象高數尋)惠林佛祠(李源惠林佛祠憕舊/墅也源依祠居闔户)¶
(日一/食)表輞川第為祠(王維毋亡表輞川/第為寺終塟其西)安國佛祠(李絳/是時)¶
(盛興安國佛祠倖臣吐突承璀立石紀聖德焉營造華/廣欲使絳為之頌將遺錢千萬絳上言陛下蕩積習之)¶
(弊四海延頸望徳音忽/自立碑示人以不廣)毁寺四千六百招提蘭若四萬¶
(食貨志武宗廢浮屠法天下毁寺四千六百招/提蘭若四萬籍僧尼為民二十六萬五千人)緇廬(唐/文)¶
(粹李庾/西都賦)天雨花(大同坊雲花寺大厯初僧儼講經天雨/花至地咫尺而滅夜有光燭室敕改為)¶
<pb:KR3k0008_WYG_089-41a>¶
(雲華出酉/陽雜俎)佛室(崇佛室為學者居㑹其徒而委之食/使擊磬鼓鐘以嚴其道栁大雲寺記)起¶
樓架閣切星漢(誇雄闘麗止者誰/韓愈送澄觀師詩)杜甫大雲寺詩(夜深/殿突)¶
(兀風動金琅璫天黒捫春院地清/棲暗芳玉䋲回斷絶鐡鳯森翺翔)花宫(玉斗生網户銀/河耿花宫李白)¶
(秋夜宿龍/門香山寺)香雲花雨(香雲徧山起花雨從/天來李白尋山僧)地靈生寳(地/靈)¶
(歩歩雪山草僧寳人人滄海珠塔刼宫墻壯麗敵香厨/松道清凉俱蓮花交響共命鳥金榜䨇迴三足烏杜甫)¶
(岳麓/寺詩)梵放時出寺(鍾殘仍隠床/大雲寺詩)清聞樹杪磬(逺謁雲端/僧杜甫惠)¶
(義/寺)野寺(根石壁諸龕遍崔嵬前佛不復辯百身一莓苔/唯有古殿存世尊亦塵埃如聞龍象泣足令信)¶
(者/哀)以笏量基(唐髙僧傳吠舎黧國有維摩故宅唐顯慶/中王𤣥策因向印度過浄名宅以笏量基)¶
<pb:KR3k0008_WYG_089-41b>¶
(止有十笏故/號方丈室)躋閣謁金像(韋應物曰禪詩躋閣/謁金像攀雲叩禪扄)殿宇餘¶
丹紺(䙞閣峭欹懸韋蘓州/憇東西林精舎詩)岧嶤青蓮界(蕭條孤興發同/上同德寺詩)¶
紺殿横江上(青山落鏡中李白/宴興德寺南閣)¶
　¶
　¶
　¶
　¶
　白孔六帖卷八十九¶
