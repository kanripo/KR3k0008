# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.633450
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷三十八
<pb:KR3k0008_WYG_038-1a>¶
欽定四庫全書¶
　白孔六帖卷三十八　　唐　白居易　原本¶
　　　　　　　　　　　宋　孔　傳　續撰¶
　　宮殿(一/)　　　　　　　禁門(二/)¶
　　禁衛(三/)　　　　　　　馳道(四/)¶
　　苑囿(五/)　　　　　　　登遐(六/)¶
　　君臣(七/)　　　　　　　社稷(八/)¶
　　君臣相信(九/)　　　　　念良臣(十/)¶
<pb:KR3k0008_WYG_038-1b>¶
　　君臣問疾(十一/)　　　　舊君(十二/)¶
　　制誥(十三/)¶
　　　宮殿(一/)　(行宮/落成)　(制造附奢/焚燒)　(儉/)¶
白其始也取諸大壯之象(其終也落以/斯干之詩)壯王室(廓帝/居)順¶
晦明而朝啓夕閉(易寒暑而/夏凊冬温)壯麗之規(飛動/之勢)雲構(金/鋪)虹¶
亘梁(虬負/擔)美哉輪焉奐焉(禮/)上棟下宇以待風雨(易/)大¶
厦耽耽　欒櫨　鷰雀相賀(淮南子曰大厦/成而鷰雀相賀)豐約之折¶
衷　杏梁(藻/梲)朱甍(青/甃)實實(廣大/也)枚枚(礱密/也)祕宇　宸居¶
<pb:KR3k0008_WYG_038-2a>¶
彤軒(紫/柱)文榱(華/梁)斯飛之制禮以大為貴者(宫室之/量也)有以¶
高為貴者(天子之堂九尺諸侯七/尺大夫五尺士三尺)承明殿(漢殿/名)靈光(魯/殿)¶
厯金門上玉堂(解/嘲)重轑(音老今館舍一邊/虛加木為兩下)便殿(離/宫)三十¶
六所(離宫别館三/十六所選)宣室(漢上幸宣室在未央/宫中盖在前殿之側)輦道相屬¶
蒲宮在前(葺蒲為殿執戈在前/為衛左傳楚公子)行宮(周禮宮車轅門帷/宮旌門注謂主行)¶
(止宿險阻之處備非常次車以為藩則御車以表門帷/宫則設旌門謂王晝止若食具帷宫則樹旌以表門也)¶
黄帝有合宫堯有二宮(管/子)湯受命於鑣宮(墨/子)周有蒿宮¶
秦有蘄年宮漢有未央宮沛宮林光宮甘泉宮萬歳池¶
<pb:KR3k0008_WYG_038-2b>¶
陽壽宮建章太一思子宜春宮後漢有南宮胡宮桃宮¶
魏有鄴宮吳有太初宮(此諸宮皆範金合/土為之以為貴也)紫微𤣥武(並/宮)¶
(名/)三輔記曰(京兆有步髙宮/長安有望逺宮)望仙宮(元封三/年起)集靈宮(漢/武)¶
(巡省/置)曜華宮(梁孝/王作)養德宮(趙王如/意宮號)武帝置宮張羽旗以¶
禮神　幽房昭臺(並宮/名)長安有馺娑宮　逍遥宮(慕容/涵造)¶
逃夏宮(春申/君造)祈年延壽宮(長安/有)層城殿(在長安華/林園中)朱雀¶
黄龍(並殿名/在洛陽)洛陽有嘉德徽音殿又有九華百福殿¶
景福延休(並殿/名)　制造時惟農隙(民有/子來)定之方中作為¶
<pb:KR3k0008_WYG_038-3a>¶
楚宮揆之以日作為楚室(美衛文公得其/時制人恱之也)層構室　瑰¶
材　崇制規遵王度　經始勿亟　周室百堵並作(漢/宮)¶
(千門/洞開)將侔大壯之象(必考定/星之期)雖欲克壯宸居(亦可式/遵時制)萬¶
載不傾(蹔勞/永逸)晝參中景(夜考/極星)　奢詭制建章宮(漢制建/章宮千)¶
(門萬/戸)丹楹刻桷(傳曰魯莊公丹楹刻桷/御孫諌曰侈惡之大也)未央壯麗(漢書/蕭何)¶
(修未央宮上怒其壯麗何曰天子以四海為/家非壯麗何以重威且無命後世有以加也)窮泰極侈¶
(文/選)跨周法　木衣綈錦土被朱紫(文/選)使鬼為之則勞神¶
矣使人為之則苦矣(史記由余謂/秦穆公曰)不度(不/臧)為之者勞(居/之)¶
<pb:KR3k0008_WYG_038-3b>¶
(者/逸)極棟宇之規(陋百王/之制)峻宇雕牆(大禹/誡)雖表萬乗之尊¶
(恐勞兆/人之力)秦始阿房(殷紂瓊室/夏桀瑶臺)土無舊質(木失/本形)　儉卑宮¶
室(夏/禹)闔閭室不崇壇　宫室卑庳　無觀臺榭(晉/文)茅茨¶
不翦　土階三尺(唐/堯)儉而不陋　匪雕(匪/刻)去泰(去/甚)木無¶
雕鎪足以避燥濕　不傷財(不勞/人)雖儉德而則然(在儀/刑而)¶
(未/可)既未折中(是為/偪下)　落成楚子成章華之臺願與諸侯¶
落之(宫室成祭/之為落)棟宇厥初(取諸大/壯之象)宫室云畢(落以斯/干之詩)禮¶
廟成則釁之(殺牲/釁之)路寢成則考之不釁(考之謂設盛/食以樂之)¶
<pb:KR3k0008_WYG_038-4a>¶
焚燒栢梁既災越無陳方建章是經用厭火祥(文選東/京賦)¶
靈光(巋然/獨存)呉宫火焚鷰巢魯司鐸火(左傳司/鐸宫名)濟濡帷幕¶
鬱攸從之蒙葺公屋(以濡物/蒙屋)傷人則止財可為也(季桓/子)¶
孔鑿池起山務極侈(竇璡遷將作大匠詔修洛陽宫鑿/池起山務極侈浮費不勝筭太宗)¶
(怒詔/毁之)飛山宮(魏徵帝作飛山宮徵上疏曰/毁廣殿安處卑宮德之上也)建離宮清暑¶
(閻立德太宗幸洛陽詔立德按爽塏建離宫清暑/乃度地西山號廣成宮宮成煩懊不可居帝廢之)翠微¶
玉華(又營翠微/玉華二宮)馬周曰(臣伏見大安宮在宮城右墻宇/門闕方紫極為卑小東宮皇太)¶
(子居之而在内大安中至尊居之反在外太上皇雖志/清儉愛惜人力陛下不敢違而蕃夷朝見四方觀聽有)¶
<pb:KR3k0008_WYG_038-4b>¶
(不足焉願營雉堞門務從髙顯/以稱萬方之望則大孝昭矣)修復洛陽宮(戴胄帝將/修復洛陽)¶
(宮胄上/疏諌)宿羽髙山上陽(韋𢎞機初作宿羽髙山上陽等/宫徙洛中橋於長夏門廢利涉)¶
(橋人便之天子乃登洛北絶岸延眺/良久歎其美詔即其地營宮本傳)侍宴披香殿(蘇世/長侍)¶
(宴披香殿酒酣進曰此殿煬帝作邪何雕麗底此曰郷/好諫似直然詐也豈不知此殿朕所營曰臣但見傾宮)¶
(鹿臺非受命聖人所為者陛下武功舊第纔蔽風雨時/以為足今天下厭隋之侈以歸有道宜刈奢淫復朴素)¶
(今即其宫加飾焉欲易/其亂得乎新唐本傳)雍和殿(上敦睦九族諸侯王為/盡友愛既即位於十六)¶
(院起雍和殿上每幸與諸侯王鞠擊合樂錫賚有差進/士司馬樞為雍和殿賦措詞不工志一時之實東觀奏)¶
(記/)宮殿風微燕雀髙(杜甫/早朝)發卒治(張𤣥素貞觀四年詔/發卒治洛陽宫乾元)¶
<pb:KR3k0008_WYG_038-5a>¶
(殿𤣥素/上書)奉天宮(韓瑗傳帝造奉天宫御史李/善感上疏極言時人喜之)造蓬萊上¶
陽合壁等宫(張文瓘時髙宗造蓬萊上陽合壁等宮文/瓘諫曰王者養民逸則富以康勞則怨以)¶
(叛秦漢廣事四夷造宮室至二世土崩武帝末年戸口/减半夫制治於未亂保邦於未危民罔常懷懷于有仁)¶
(臣願撫之無/使勞而生怨)集賢殿(張說帝召說與禮官學士置酒集/仙殿曰朕今與賢者樂于此遂為)¶
(集賢/殿)宫觀臺榭盡居之矣(魏徵曰今宫觀/臺榭盡居之矣)興復殿寢裁¶
制有宜(王徽遷右僕射大亂之後宮觀焚殘園陵皆發/掘鞠為丘莽乗輿未有東意詔徽充大明宫留)¶
(守京畿安撫制置修奉使徽外調兵食内撫綏流亡踰/年稍稍完聚興復殿寢裁制有宜即上表請帝東還)¶
始皇興阿房而秦禍速文帝罷露臺而漢祚永(薛收秦/王入觀)¶
<pb:KR3k0008_WYG_038-5b>¶
(隋宫室且嘆煬帝無道殫人力以事奢侈牧進曰峻宇/雕墻殷辛以亡土階茅茨唐堯以昌始皇興阿房而秦)¶
(禍速文帝罷露臺而漢祚永後主曽不是察奢虐是/矜死一夫之手為後世笑何此能保哉王重其言)足¶
庇風雨(戴胄曰今宫殿足庇風雨容羽衛數年後成/猶不謂晚何憚而自生勞擾邪帝覽奏罷役)乾¶
陽畢功隋人解體(𤣥素諫曰昔阿房成秦人散章華就/楚衆離乾陽畢功隋人解體今民力)¶
(未及隋日而役殘創之人襲亡國弊臣恐陛下之過甚/於煬帝帝曰卿謂我不如煬帝何如桀紂對曰若此殿)¶
(卒興同歸於/亂即罷役)廣温泉為華清宮(房琯𤣥宗有逸志數巡/幸廣温泉為華清宫環)¶
(宫所置百司區署以琯資機筭詔摠/經度驪山䟽巖剔藪為天子遊觀)重城深宮燕私而¶
居(元結時議曰今天子/重城深宮燕私而居)大為殿宇(魏少游肅宗幸靈武/杜鴻漸等奉迎而留)¶
<pb:KR3k0008_WYG_038-6a>¶
(少游繕治宫室少游大為殿宇幄帟皆象宫闕諸王公/主悉有次舍供擬窮水陸又有千餘騎鎧幟光鮮振旅)¶
(以入帝見宫殿不恱曰我至此/欲就大事安用是為稍命去之)浴堂殿棟壓(裴延齡它/日帝謂延)¶
(齡曰朕所居浴堂殿棟將壓/念易之未能也餘見錢門)營三陽宫於嵩山興泰宫¶
於萬壽山(武三思后春秋髙厭居宫中三思欲因此市/權誘脅羣不肖即建營三陽宫於嵩山興泰)¶
(宫於萬壽山請太后歳/臨幸已與二張扈侍)撤毁層觀廣殿(張𤣥素曰天下/不可以力勝當)¶
(務儉約陛下向平東都曾觀廣/殿皆撤毁之天下一口頌歌)作離宫游獵(五代南漢/劉晟遣巨)¶
(艦指揮使暨彦贇以兵入海掠商人金帛作離宫游獵/故時劉氏有南宫大明昌華甘泉玩華秀華玉清太微)¶
(諸宫凡數百/不可悉紀)複道䆳廊(西都/賦)推基峻砌(同/上)層簷廣厦飛¶
<pb:KR3k0008_WYG_038-6b>¶
楹走拱(並李/白賦)曼宇疎楹通軒竝廡(並含/元賦)丹墀文陛(之内/杜牧)¶
(制/)倒影入於朱戸(文粹李華含元殿賦天光流於紫庭/倒影入於朱户又階瑩氷級瓦敷鱗)¶
(差又隣斗極之光輝邇天漢之/波瀾又雲薄萬拱風交四榮)飛觀齊白日(韋蘇州擬/古詩漢宮)¶
(南比對飛/觀齊白日)文檉綺栢(日就殿以文檉綺栢/為材景龍文館記)殿瓦鴛鴦拆¶
(秋日送薛/明府杜甫)新宫(李賀能文善樂府卒于太常年二十四/夫人鄭氏一夕夢賀曰上帝遷都於月)¶
(圃創新宮故召與文士數輩共為新宮/記又作凝處殿使集纂樂府宣室志)帝果有宫室之¶
玩(李賀小傳天蒼蒼而髙也上果有帝/耶帝果有園圃宫室觀閣之玩耶)延英奏事(唐制/坐宣)¶
(政殿宰臣立侍紫宸殿奏事畢坐延英奏事自前/殿喚仗入便殿為入閤唐末五代初御前殿為閤)逭暑¶
<pb:KR3k0008_WYG_038-7a>¶
宫(后造逭暑宫說上疏曰宫距洛城百六十里奈何去/宗廟之上都安山谷之僻處是猶倒持劒㦸示人以)¶
(柄臣竊為勸陛下作此者豈正人邪御苑東西外無禁/垣内有榛叢猛獸所伏暴慝所憑狂夫驚犯左右豈不)¶
(殆哉願為萬姓持重及時旋軫深居上京罷不急之役/省無用之費羣生莫不幸甚后不省後貶欽州張説傳)¶
雖露坐庸何苦(張𤣥素上書臣見隋家造殿伐木於豫/章二千人挽一材以鐵為轂行不數里)¶
(輙壞别數百人齎轂自隨終日行不三十里一材之費/以數十萬工揆其餘可知已帝顧𤣥齡曰今𤣥素言如)¶
(此雖露坐/庸何苦)玉堂珠殿(五代劉襲好奢侈悉聚南/海珍寳以為玉堂珠殿)作九龍¶
殿(以八龍繞柱自言身/一龍也五代馬希範)玉宇琁階(雲門露闕李/華含元殿賦)攀星納¶
月(玉女攀星於網戸金/娥納月於琁題李白)凄凉大同殿(杜甫/詩)自古帝王宅¶
<pb:KR3k0008_WYG_038-7b>¶
(城闕閉黄埃/李白對酒)¶
　　　禁門(二/)¶
白周禮掌舍掌主㑹同之舍設車宫轅門(王行險阻處/次車蕃御車)¶
(以轅/表門)為壇壝宮棘門(王止平地築壇起土壝/比為宫轅門以㦸為門)帷宮旌門¶
(王食息張帷為/宫以旌表門)無宫供人門(謂王行有逢遇若遊觀陳/列周衛則立長大人為門)¶
閽寺掌守王宫中門之禁(王有/五門)司門掌授管鍵以啓閉¶
國門幾其出入監門由闑右(大夫士出入君/門由闑右也)乃立臯門¶
臯門有伉乃立應門應門將將(注王郭門曰臯/門應門正門也)太子梁¶
<pb:KR3k0008_WYG_038-8a>¶
王至司馬門不下車(張釋之為宫車/令追止劾不敬)通籍(漢武令從官/給事大父母)¶
(得通籍/司馬門)失闌(王嘉以侍郎射䇿甲科為郎坐戸殿門失/闌免注云戸止也時有闌入而嘉失之不)¶
(執/也)厯金門上玉堂有日矣(揚雄/解嘲)夜開宫門(漢石顯君房/欲取信於上)¶
(嘗使諸宫先奏恐漏盡宫門閉請詔吏開門上許之顯/故投夜還稱詔開門入後果有上書言顯專命矯制夜)¶
(開門天子笑以書示顯顯因謂曰陛下過任小臣/羣下無不嫉妬事類此非一後有譛顯者不信也)曹植¶
乗車馬行馳道開司馬門出(太祖怒坐公車令死/由是重諸侯科禁)孔宣¶
政牙闔不啓(張仲方拜常侍李訓之變大臣或誅或繫/翌日羣臣謁宣政牙闔不啓羣臣錯立朝)¶
(堂無史卒賛候久乃半扉啓使者傳召/仲方曰有詔可京兆尹然後門闢唤仗)重門内注(唐文/粹李)¶
<pb:KR3k0008_WYG_038-8b>¶
(華含元殿賦重門/内注複道潜移)居有重門擊柝之衛(李嶠上書曰元/首之尊居有重)¶
(門擊柝之衛出有清警/戒道之禁所以備非常)不可逕入(韓愈復志賦君之/門不可逕而入兮)一¶
門百夫守(豈識天子居九重鬱沉沉一門百夫守無籍/不可尋晶光蕩相射旗㦸翩以森孟先生詩)¶
不得横入禮興門(李德裕獻替録德裕為相初見事日/令御史臺牓禮興門朝官有公事見)¶
(宰相皆由牒臺待朝退後從龍尾道出/不得入禮興門於是禁者始靜雞跖集)開則先外後内¶
闔則先内後外(城門郎掌京城皇城宫殿諸門開闔之/節奉管鑰而出納之開則先外後内闔)¶
(則先内後外啓閉有時不以/時則詣閤覆奏唐百官志)天門沉沉(邈不敢詆/牛僧孺䇿)¶
　　　禁衛(三/)　(警衛衛主守/闌入  門籍)　(捜索附/行馬)¶
<pb:KR3k0008_WYG_038-9a>¶
白祈父予王之爪牙胡轉予于恤靡所止居(詩/)環列之¶
尹(楚穆王使潘崇掌環列之尹/宫衛之官列兵而環王宫也)環衛警衛　申當警備¶
(注申勑官/中令備也)楚公子圍設服離衛(注設君服離/衛陳守衛也)祈父(司馬/非其)¶
(人故詩/刺之)　警衛周禮宫正以時比宫府次舍(注舍諸居/守舍以諸)¶
(仗直/廬也)夕繫柝而比授八次(次主宿/衛廬也)書三巡夜三鼛(鼛擊/守鼓)¶
(古刀/反)漢衛尉掌宮門屯兵(宫衛士於垣下為區/廬區廬今伏宿屋也)出入周¶
衛之中　厭承明之廬(漢武賜/嚴助書)周廬千列衛尉七兵設¶
在蘭錡(文/選)扞撮(行/夜)夜士　警晝巡夜　宿衛　黒衣之¶
<pb:KR3k0008_WYG_038-9b>¶
缺(史趙左師觸讋言於太后曰臣賤息/舒祺最少願補黒衣之缺以衛王宫)幸得宿衛十有¶
餘年時從出遊遊於後園(子虚/賦)誰何(何問/也禮)　主守周禮¶
司門掌授管鍵以啓閉國門　抱闗(侯嬴隱於夷/門為抱闗者)為卒¶
(梅福變姓名/隱吳市門)限以外内不可踰也察其出入何莫由斯¶
　閽人掌守王之宫門以時客閉閽者(禮曰守門之賤/者也古者不使)¶
(刑人/守門)夜不納帝(後漢郅惲為上東門侯帝獵夜還惲拒/門不開令從者見面於門惲曰火明遼)¶
(逺不奉詔帝乃還從中東門入明日/賜惲布百疋貶中東門侯為參封尉)　捜索左傳閉門¶
而索客(謂捜索/姧人也)露索(霍光自上官謀後出入自慎引見/言事者先露索然後召見蕭望之)¶
<pb:KR3k0008_WYG_038-10a>¶
(不/肯)　䦨入(衛門籍/附此)臧㑹讒於臧氏臧昭伯使逐之反犇¶
執於季氏中門之外季平子怒曰何故以兵入吾門拘¶
臧氏老(左/傳)射中苑門(漢鮑宣為右扶風坐怒吏成信信/亡藏上林中宣使郡令將吏卒闌)¶
(入上林蠶室門攻亭格殺信射/中苑門下吏為大逆當族自殺)䦨内罪人(嚴延年為侍/御史劾大司)¶
(農田延年持兵干屬車屬車天子車大司農自訟不干/事下御史中丞譴責延年何不移書宫門禁止大司農)¶
(而令得出入宫於是覆劾延年闌内罪人法死/注云故事有所劾奏並移宫門禁止不得入也)失䦨(王/嘉)¶
(字翁仲為郎坐户殿/門失闌免户止也)通籍(董賢幸於上雖休沐不出願/侍醫藥上令賢妻通籍得入)¶
(宫殿中/止宿)除籍(魏其侯竇嬰不好黄老太后怒除/嬰門籍不得入朝請嬰字王孫)漢元令¶
<pb:KR3k0008_WYG_038-10b>¶
從官給事官司馬門中者得為大父母父母兄弟通籍¶
(從官者及虎賁羽/林太官太醫是也)　行馬周禮掌舍王之㑹同設梐枑¶
再重(注梐枑/行馬也)門施(晉成帝美顔含素行加/光禄大夫門施行馬)又(魯定為光/禄大夫位)¶
(特進給吏卒/門施行馬)孔不嚴羽衛無以重威靈(姜公輔德宗在/奉天帝知羣臣)¶
(多勸泚奉迎乗輿者乃詔諸道兵距城一舍止公輔曰/王者不嚴羽衛無以重威靈今禁旅單寡而士馬處外)¶
(為陛下危之帝曰善悉内/諸軍泚兵果至如所言)戴胄曰(今宫殿足容羽衛/數年後成猶不晚)萬¶
乗之行必具葆衛(張仲方曰萬乗/之行必具葆衛)分衛兵護第(裴度及/病創一)¶
(再旬分衛/兵護第)周廬更呵(唐文粹李華含元殿賦/周廬更呵市以環衛)建衛對營¶
<pb:KR3k0008_WYG_038-11a>¶
(李庾東/都賦)唐制天子居曰衙行曰駕皆有衛有嚴(唐儀/衛志)夫¶
儀衛所以尊君而肅臣(同/上)夾峙禁省(署宇分部夾峙禁/省杜牧原十六衛)¶
年長彊直能糾劾者為之(朝堂置引駕三衛六十人以/左右衛三衛年長彊直能糾)¶
(劾者為之分五番有引駕佽飛六十人以佽飛越騎歩/射為之如三衛皆帶刀捉仗而立號曰立門仗唐志)¶
宿衛不可闕(蘇瓌徙同州刺史歳旱兵當番上者不能/赴瓌奏宿衛不可闕宜月賜増半糧俾相)¶
(給足則不闕/番不見省)衛兵至三日不食(蘇瓌粒食踴貴百姓不/足衛兵至三日不食)¶
凡朝衛之仗三衛番上分為五仗(號衙内五衛一曰供/奉仗以左右衛為之)¶
(二曰親仗以親衛為之三曰勲仗以勲衛為之四曰翊/仗以翊衛為之皆服鶡冠緋衫裌五曰散手仗以親勲)¶
<pb:KR3k0008_WYG_038-11b>¶
(翊衛為之服緋絁裲襠繡野皆帶刀捉仗列坐于東西/廊下毎月以四十六人立内廊閤號曰内仗以左右金)¶
(吾將軍當上中郎/將押之舊唐志)禁衛之師以備巡警(陸贄/奏議)製翠旄於¶
華蓋之角(杜甫南郊賦製翠旄於華蓋/之角彗黄屋於鈎陳之星)天子之居禁衛¶
九重(孫伏伽帝數出馳射伏伽諫曰臣聞天子之居禁/衛九重出也警入也蹕非直尊其居處為社稷生)¶
(人計/也)深固宫闕以衛不測(韓愈直諫表自古天子皆有/深固官闕以衛不測事故而)¶
(出必烏先相風鼔以數里命有司禁道閱將士閑輿然/後出之尚懷兢慄今陛下輕為車騎不嚴龍威臣恐社)¶
(稷危於/垂堂矣)¶
　　　馳道(四/)¶
<pb:KR3k0008_WYG_038-12a>¶
白絶馳道(成帝為太子詔急召太子太子出龍樓門不/敢絶馳道西至直城門得絶乃度上遲之具)¶
(狀對上恱後乃著令/令太子得絶馳道)沒入車馬(翟方進遷丞相司直從/上甘泉行馳道中司𨽻)¶
(校尉陳慶劾/奏沒入車馬)以令行馳道(鮑宣為司𨽻校尉比司直丞/相孔光四時幸園陵官屬以)¶
(令行馳道中宣出逢之使吏鈎止丞相掾沒入其車摧/辱宰相下御史中丞至司𨽻官欲捕從事從事閉門不)¶
(納宣拒閉使者無/人臣禮大不敬)坐主守(曹植子建嘗乗車馬行馳道/中開司馬門出太祖怒公車)¶
(令坐死由是/重諸侯科禁)孔改馳道(狄仁傑帝幸汾陽宫為知頓使/并州長史李沂𤣥以道出妬女)¶
(祠下俗言盛服過者致風雷之變更發卒數萬改馳道/仁傑曰天子之行風伯清塵雨師灑道何妬女避邪止)¶
(其役帝壯之/曰真丈夫哉)稽擁車騎(宋璟兼侍中帝幸東都次崤谷/馳道隘稽擁車騎帝命黜河南)¶
<pb:KR3k0008_WYG_038-12b>¶
(尹李朝隱知頓使王恬等官璟曰陛下富春秋今始巡/狩以道不治而罪二臣繇此相飭後有受其敝者帝遽)¶
(命捨/之)端而如砥(唐文粹杜甫南郊/賦馳道端而如砥)警蹕於繚垣之内周¶
行於馳道之中(元稹諫駕/幸温湯狀)温泉有佳氣(馳道指京城韋/應物四禪精舍)¶
寶馬横來下建章(香車却轉避馳/道長安道同上)¶
　　　苑囿(五/)¶
白天苑　禁苑　上苑　小苑　君囿　上囿　周開¶
靈囿(漢立/上林)廣百里(天子/苑)容萬乗(漢上/林苑)繚以周牆(文/選)制同¶
梁鄒(梁鄒古天/子苑田名)義合靈囿(並文/選)因原(東都賦云因/原而作苑)跨谷¶
<pb:KR3k0008_WYG_038-13a>¶
(西京賦云上林/苑跨谷彌阜也)遭藪為囿值林為苑　養獸(漢舊儀上/林苑中養)¶
(百獸天子秋/冬射獵取之)鈎楯所職(鈎盾官也掌/小苑之果木)詩王在靈囿麀鹿¶
攸伏(言鳥獸/得其所)樵蘇往來無忌(文/選)文王之囿與人共之(晉/書)¶
七十里囿人以為小(孟子齊王問孟子曰文王之囿方/七十里人以為小寡人之囿方四)¶
(十里人以為大何也孟子曰文王之囿芻蕘者往焉與/人共之人以為小不亦宜乎今君之囿人有殺其麋鹿)¶
(者與殺人罪同則是以四十里/為䧟阱人以為大不亦宜乎)芻蕘者往(見上/注)立思賢以¶
招賔(西京記文帝為太子/立思賢苑以招賔客)開博望以通客(孝武立子據/為太子開博)¶
(望苑以/通賔客)得其時制　採周法(覽漢/制)以假貧人(東觀漢記/詔有司京)¶
<pb:KR3k0008_WYG_038-13b>¶
(師果園悉/以假貧人)築鹿囿虞之非正(公羊傳云築鹿囿有囿矣/天子囿方百里公侯八十)¶
(里伯七十里子男五十里山林/藪澤與人共之虞之非正也)罷苑馬以賜貧人(漢武/養馬)¶
(苑不禁/樵採)池籞希御幸者假與貧人(斫竹以繩縣連禁御/不得往來律名為籞)¶
(在水中作室可以捕鳥/鳥入則捕之此宣詔也)毋收藁(蕭何謂上林多空弃地/願令民得入田毋收藁)¶
(為獸食上/怒械擊之)梁苑(梁孝王東苑/方三百里)實陂池而勿禁　長洲苑¶
(枚乗諫吳王曰漢上/林不如長洲之苑)上林廣成苑可墾闢者賦貧人(後/漢)¶
(安帝/詔)甘泉(三輔黄圖甘泉苑起仙人觀緣山谷行至雲/陽三百八十一里入扶風凡周匝五百四十)¶
(里/)上林(漢舊儀上林苑中廣長二百里/離宫七十所皆容千乗萬騎)周禮雍氏禁山¶
<pb:KR3k0008_WYG_038-14a>¶
為苑(令禽獸自/得其性也)以網為周阹(音祛長楊賦/阹遮禽獸物)始皇欲大苑¶
囿(優旃諫曰善多縱禽獸於中寇從/東方來令麋鹿觸之始皇乃止)武帝廣開上林(東/南)¶
(至宜春鼎/湖御宿也)築土為囿植木為苑(亦曰養獸為/囿草木為苑)帝王之盛¶
豫遊其中　地控皇居(池分/太液)樓臺先曙(鸎花/早春)漢修靈囿¶
揚雄諌而不聽　般遊有禮(好樂/無荒)人且放於芻蕘(魚則/安於)¶
(蘋/藻)梁孝之靡(魯恭/之奢)栖龍之岫(落猿/之巗)鴈池兎園鶴洲鳬渚¶
(並孝王/所有)苑戲九尾之禽(三足/之鳥)髙望漢平(並苑/名)桑梓苑(在/洛)¶
(陽/)桂林苑(在建康/縣北)雙觡共觝之獸五色九苞之禽(皆苑/有之)¶
<pb:KR3k0008_WYG_038-14b>¶
鴻德苑(桓帝延德/元年置)孔御苑東西二十里(張說久侍中宗/逭暑三陽宫汔)¶
(秋未還說上疏曰御苑東西二十里外無墻垣扄禁内/有榛叢谿谷猛獸所伏暴慝所憑陛下往往輕行警蹕)¶
(不肅厯蒙密乗險巇卒有逸獸狂夫驚犯左/右豈不殆哉易曰思患豫防願為萬姓持重)苑樹通堤¶
(唐文粹李庾東/都賦苑樹通堤)菰織蒲紉芡贄菱羞(西都賦其中則御/水分溝昆明下流)¶
(在野決溉入宫環洲菰織蒲紉/芡贄菱羞渚戯𤣥鷁沙眠白鷗)泛舟苑池(閻立本太宗/與侍臣泛舟)¶
(苑池見異鳥/容與波上)宣華苑(前蜀王衍/起宣華苑)表禁苑閑田募耕(顧少/連為)¶
(東都留守表禁苑及汝閑/田募耕以便民閱武力)宴雍州父老于上林苑(貞觀/十八)¶
(年宴雍州父老于上/林苑賜粟帛太宗紀)城上春雲覆苑墻(杜甫曲/江對雨)苑中作¶
<pb:KR3k0008_WYG_038-15a>¶
層觀(以望昭陵魏徵/餘見諌諍門)起毬場苑中(武三思是時起毬場/苑中詔文武三品分)¶
(朋為都帝與皇后臨觀崇訓與駙馬都尉楊/謹交注槀築場以利其澤用功不訾人苦之)翠微宮籠¶
山為苑(唐地/理志)鋤治禁苑(元載賜死披東/都第鋤治禁苑)塡池壍捐苑囿¶
以賑貧人(辛替否上疏曰陛下甞欲塡池壍捐苑囿以/賑貧人今天下之寺無數一寺當陛下一宫)¶
禁苑在大内宫城之北(唐六典禁苑在大内宫城之北/北臨渭水東距滻川西盡故都)¶
(城禽獸蔬果莫不毓焉若祠禴蒸甞四時之/薦蠻夷戎狄九賔之享則蒐狩以為儲供焉)武后作興¶
泰宫於萬安山(盧藏用武后作興泰宫於萬安山上疏/曰陛下離宫别觀固多矣又窮人力以)¶
(事土木臣恐議者以陛下為不愛人而奉己也且頃歳/穀雖頗登而百姓未有儲陛下巡幸訖靡休息斤斧之)¶
<pb:KR3k0008_WYG_038-15b>¶
(役歳月不空而又廣/宫苑臣恐下未易堪)京都苑四面監(掌所管苑面宫館/園池與其種植蕃)¶
(息之事/唐六典)上林置令(掌苑囿園池之事凡食果進蔬/菜以供朝㑹祭祀奉養進御上)京東¶
苑(總監苑宫館園池之事凡植果以豐甘旨樹疏/以修畜聚雖禽魚卉木莫不總而思之同上)苑總¶
監(凡苑諸面所有壞缺將作不修補者修補之苑内閑/廐及諸繕造處斧斤等應湏修理毎日少府給其工)¶
(人并鐡炭之/屬六典注)¶
　　　登遐(六/)　(山陵/)　(國忌日附/)¶
白天子曰崩(禮/)告喪曰天王登遐(言若/仙去)憂天崩(杞國人/有憂天)¶
(崩/)宫車晏駕　晏車(初崩/時也)建聖哲違世貽法(傳先王違/世猶貽之)¶
<pb:KR3k0008_WYG_038-16a>¶
(法又云古之王者知命之不長是以並建聖/哲著之話言告之訓典而後即命以遺後嗣)天禄永終¶
　天奪九齡(文/王)三后在天(言登遐而/精神歸天)兆人孺慕萬國縞¶
素　二十有八載帝乃殂落百姓如喪考妣(舜/典)三載四¶
海遏密八音(遏絶也密静也/四夷絶樂三年)顧命(周成王將崩作顧命/臨終之令曰顧命)¶
遺詔(漢文臨崩作遺詔命令/薄葬制三十六日之服)髙宗諒隂三年不言(君薨/百官)¶
(總已以聽/于冢宰)天子寢於諒闇八音遏於四海(並西/征賦)叩心(絶/也)¶
行號　巷哭(並劉/琨表)七日而殯(七月/而葬)　山陵天子七月而¶
葬同軌畢至(傳/)橋山之葬弓劒(黄帝葬於橋山南空/棺無尸唯劒舄在)天¶
<pb:KR3k0008_WYG_038-16b>¶
崩而憂杞國龍去而哭軒臣(黄帝於荆山下鑄鼎成乗/龍上天小臣挽持龍髯墮)¶
(之/)畏威靈而不敢西向(山海經曰窮山際有軒轅邱射/者不敢西向畏黄帝之威靈也)¶
遵七月之禮畏百年之神(大戴禮孔子曰黄帝/死後人畏其神百年)盜長陵¶
一抔土(漢張釋之曰後有人盜長陵/一抔土陛下何以加罪焉)堯葬穀林(見帝/王紀)舜¶
葬蒼梧(象耕/鳥耘)容衛靈輿　歸聖魂於東岱引靈駕於西¶
陵(魏武/帝)謁廟拜陵(晉王道字茂引自漢魏已來羣臣不/拜山陵道以元帝腃同布衣匪唯君)¶
(臣而已毎崇進皆就拜不勝哀/感由是詔百官拜陵自道始)銅雀臺(魏武遺詔令起/銅雀臺美人作)¶
(樂對西陵/而起之)　國忌日登遐之日(違世/之辰)如喪之情(如喪/考妣)三¶
<pb:KR3k0008_WYG_038-17a>¶
載四海遏密八音(絶樂於/四夷也)明摽邦式(祠部式國/忌日云云)攀龍髯¶
之日　天忌　忌日不樂　孔孔昇真人(明皇自為上/皇嘗玩一紫)¶
(玉笛一日吹笛有雙鶴下顧左右曰上帝/召吾為孔昇真人未幾果崩明皇雜録)夢日墮(上嘗/夢日)¶
(烏飛蝙蝠數十逐而墮地驚覺召萬廻僧/問曰大家即是上天時翌日崩酉陽雜爼)哭聲訇天百¶
鳥噪幽坎晝閑空靈輿(韓愈豐/陵行)奉諱之日率土崩心(韓/愈)¶
(慰國/哀)歘憑玉以大漸(唐文粹蘇頲中宗諡/冊歘憑玉以大漸)奄遺天命(權/德)¶
(輿德宗諡冊/奄遺天命)長遊碧落(唐文粹王縉𤣥宗哀冊/忽乗紫氣長遊碧落)掩璿暉¶
於離殿(禇遂良太/宗哀冊)玉几奄及金縢遂愆(虞世南唐高/祖哀䇿文)攀¶
<pb:KR3k0008_WYG_038-17b>¶
帷扆以孺慕(抱歛舄以/纏綿同上)厥疾大漸不寤不興(韓文順/宗實録)彤¶
堦晶晶兮露驚月(玉座微微兮花掩塵/徐彦伯中宗哀冊文)即行宫作寢(韋/彤)¶
(昭陵寢宫為原火延燔而客祭瑶臺佛寺又故宫在山/上乏水泉作者憚勞即行宫作寢詔宰相百官議吏部)¶
(員外郎楊於陵議曰寢宫所占在栢城中距陵不逺使/諸陵之寢皆有區限故不可徙若止栢城則故寢已燔)¶
(行宫已久因以治飾亦復何嫌或曰太宗創業寢宫不/輙易是不然夫陵域宅神神本静今大興荒廢嚻役密)¶
(邇非幽穸所安改之便彤曰先王建都立邑不利則為/之遷况有故耶今文寢灾徙而宫之非無故也神安于)¶
(徙因而建寢於禮至順又他陵皆在栢城隨便營/作不越封兆内省易從帝重改先帝制還宫山顚)昭陵¶
寢占山上(陳京昭陵寢占山上宦侍憚輓汲請更其所/宰相未能抗京曰此太宗之志其儉足以為)¶
<pb:KR3k0008_WYG_038-18a>¶
(後世法不可改議者多附/宦人帝曰京議善卒不徙)忌月(王綝神功初清邉道總/管武攸宜破契丹凱還)¶
(且獻俘内史王及善以孝明帝忌月請鼔吹備而不作/方慶曰晉穆帝納后當康帝忌月時以為疑荀訥謂禮)¶
(有忌月自月而推則忌時忌年愈無理據/也用其言臣謂軍方大凱作樂無嫌詔可)白罷行香(崔/蠡)¶
(開成中為戶部侍郎白罷/忌日百官行香有詔褒可)行香於寺觀(凡國忌日内教/太常停習樂兩)¶
(京文武五品以上及清望官七品以/上行香於寺觀唐史百官志祠部)¶
　　　君臣(七/)¶
白有君臣然後禮義有所錯(易/)諸臣之位　君天也天¶
可逃乎(子文孫箴/尹克黄云)天子無客禮莫敢為主焉君適其臣¶
<pb:KR3k0008_WYG_038-18b>¶
升自阼階不敢有其室也(禮/)忠臣不潔名事君不避難¶
有罪不逃刑(魏/絳)養人如子(君道/也)仰之如日月(臣之/奉君)知臣¶
莫若君　君盤人水(孫卿/子)近臣(漢嚴助為太中大夫後/得朱買臣吾邱壽王主)¶
(父偃徐樂嚴安枚臯從車並在左右助等與大臣辨論/中外相應以義理之文大臣數詘司馬相如數稱疾避)¶
(事枚臯東方朔不根持論上頗俳優/畜之唯助與壽王見任而助最先進)孔君臣同德則海¶
内安(王珪太宗召為諫議大夫帝常曰正主御邪臣不/可以致治正臣事邪主亦不可以致治唯君臣同)¶
(德則海内安朕雖不明幸諸/公數相諌正庶致天下於平)尉遲恭贊曰(君臣相遇古/人謂之千載)¶
(顧不/諒哉)君臣明良志叶議從相資以成固千載之遇(房杜/贊曰)¶
<pb:KR3k0008_WYG_038-19a>¶
(方君臣明良志叶議從相資以成/固千載之遇蕭曹之勛不足進焉)君臣間無少疑(長孫/無忌)¶
(或有言無忌權太盛者帝持表示無忌曰我與/公君臣間無少疑使各懷所聞不言斯則蔽矣)當代名¶
臣人倫凖的(虞世南卒帝手詔魏王泰曰世南於我猶/一體拾遺補闕無日忘之盖當代名臣人)¶
(倫凖的今其云亡石/渠東觀中無復人矣)往事藩國(姜皎進楚國公議者譏/短皎任遇太過帝以其)¶
(藩邸舊恩有以宣布之下詔曰殿中監楚國公皎/往事朕於藩國雖彭祖同書子陵共學不過也)純臣¶
(李勣武德二年李密歸朝廷乃録郡縣戸口請自上/之使至髙祖訝無表使者以意聞帝喜曰純臣也)以¶
譴還第(房𤣥齡貞觀末年以譴還第黄門侍郎禇遂良/言於帝曰𤣥齡事君自無所負不可以一𤯝責)¶
(便示斥外非天子任大/臣意帝悟遽召于家)良臣稷契臯陶也忠臣龍逄比¶
<pb:KR3k0008_WYG_038-19b>¶
干也(魏徵頓首曰願陛下俾臣為良臣毋俾臣為忠臣/帝曰忠良異乎曰良臣稷契臯陶也忠臣龍逄比)¶
(干也良臣身荷美名君都顯號子孫傳承流祚無疆忠/臣以嬰禍誅君䧟昏惡喪國夷家秪取空名此其異也)¶
(帝曰/善)社稷臣(蕭瑀帝嘗曰武德季太上皇有廢立議顧/朕挾不賞之功於昆弟弗見容瑀於爾時)¶
(不可以利怵死懼社稷臣也因賜/詩曰疾風知勁草版蕩識誠臣)悉心奉上(裴炎詔送/獄鳳閣侍)¶
(郎胡元範曰炎社稷臣有功於國/悉心奉上天下所知臣明其不反)君臣相須(李珏杜悰/領度支有)¶
(勞帝欲拜戸部尚書以問宰相陳夷行答曰恩權予奪/願陛下自斷珏曰祖宗倚宰相天下事皆先平章故官)¶
(曰平章事君臣相須所以致太平也茍用/一吏處一事皆决於上將焉用彼相哉)以天下安危¶
自任(長孫無忌初無忌與遂良悉心奉國以天下安危/自任故永徽之政有貞觀風帝亦賔禮老臣拱已)¶
<pb:KR3k0008_WYG_038-20a>¶
(以聽綱紀設張此/兩人維持之也)追扈(崔縱遷京兆尹及帝徙幸梁州/追扈不及左右短縱素善懷光)¶
(殆不來帝曰知縱者朕也/非爾輩所及後數日至)良臣(袁髙韋倫曰髙言勁/挺自是陛下一良臣)虧¶
君臣之嚴(姚崇跪奏十事先朝䙝狎大臣虧君/臣之嚴臣願陛下接之以禮可乎)賔禮大¶
臣(𤣥宗初立賔禮大臣故老雅尊遇崇毎見便/殿必為之興去輙臨軒以送它相莫如也)君者出¶
令者也(臣者行君之令而致/之民者也韓愈原道)君尊如天臣卑如地(李絳/傳)¶
上拔士論(杜如晦監察御史陳師合上拔士論謂一人/不可總數職隂刺諷如晦等帝曰𤣥齡如晦)¶
(不以勲舊進特其才可與治天下者/師合欲以此離間吾君臣邪斥嶺表)君不虛授臣不虛¶
受(劉子𤣥武后證聖初子𤣥上書言君不虛授臣不虚/受妄受不為忠妄施不為惠今羣臣無功遭遇輙遷)¶
<pb:KR3k0008_WYG_038-20b>¶
(至都下有車載斗/量把椎椀脫之諺)禮遇隆重(蕭德言髙宗立拜為銀青/光禄大夫全給其禄遣通)¶
(事舍人即家致問乗輿至肅章門引見禮遇隆/重由是晉府及東宫舊臣子孫竝増秩賜金)上下情¶
隔(陸宣公奏議君臣/意乖上下情隔)聖賢相維(崔植長慶初拜中書侍/郎穆宗問貞觀開元中)¶
(治道最盛何致而然植曰太宗資上聖興民間知百姓/疾苦故厲精思治叉以房𤣥齡杜如晦魏徵王珪為之)¶
(佐君明臣忠聖賢相維/治致升平固其宜也)君臣之際顧不難哉以徵之忠¶
而太宗之睿身歿未幾猜譖遽行始徵之諌(累數十餘/萬言至君)¶
(子小人未嘗不反復為帝言之以邪佞之亂忠也久猶/不免故曰皓皓者易汚嶢嶢者難全自古所嘆云傳贊)¶
君有常尊臣有定卑自然之勢也然臣不自通於上君¶
<pb:KR3k0008_WYG_038-21a>¶
不降而逮諸下(則治不得成而功不彰反是而天下之/所務粲焉幾矣故聖王屈己從諫君臣)¶
(兩得其美知道之/本歟段平仲贊)¶
　　　社稷臣(八/)¶
白能執干戈以衛社稷(童汪/錡)柳莊(衛侯哭柳莊曰非寡/人之臣是社稷之臣)¶
(也/)目送絳侯(漢文目送絳侯周勃曰社稷臣也袁盎曰/勃乃功臣非社稷臣社稷臣主存與存主)¶
(亡與亡乃社稷臣方諸㠯用事絳侯為太尉本兵柄/弗能正大臣相與共誅諸吕適㑹成功乃功臣耳)汲¶
黯(上問汲黯何如人嚴助曰使任職居官無以踰人至/輔少主守成雖自謂賁育不能奪上曰然古有社稷)¶
(臣黯其/近之)柱石(漢昌邑王滛亂霍光憂懣問所知故吏田/延年曰將軍為柱石昔伊尹相湯廢太甲)¶
<pb:KR3k0008_WYG_038-21b>¶
(以安宗廟後世稱忠將軍/若能行亦漢之伊尹也)處不避汚(叔孫/豹)孔社稷計(陳/叔)¶
(達始太子建成等䦧間太宗帝惑之叔達極意救辦至/是謂曰武德内難卿有讜言故以此報叔達謝曰豈獨)¶
(為陛下乃/社稷計耳)戡定禍亂非公誰(杜甫國之社稷今若/是戡定禍亂非公誰)社稷¶
無常奉明者守之(李金/陵表)李德裕以身扞難功流社稷(唐/史)¶
有功於國(裴炎社稷臣/有功於國)刁斗不聞(煙塵不飛盖宗社之/靈也林藴上李相公)¶
(書/)乃置散地非所宜(議者謂子儀有社稷功而孽冦首/鼠乃置散地非所宜帝亦悟詔為)¶
(諸道都/統本傳)傅說版築臣李斯鷹犬人歘起匡社稷寧復長¶
艱辛(李白/冬夜)太宗社稷一朝正(漢官威儀重昭/洗杜狄明府詩)忠臣之心¶
<pb:KR3k0008_WYG_038-22a>¶
壯夫之節(茍利社稷死/無悔焉劉蕡)李晟社稷功(韓滉卒張延賞揣/帝意遂罷晟兵帝)¶
(曰晟有/社稷功)¶
　　　君臣相信(九/)¶
白食以駃騠(人譖樂毅於燕王燕王按劒怒譖者/而食樂毅以駃騠駃騠良馬肉也)蜀趙¶
雲(雲别傳曰初先主敗人言雲已北去先主/以㦸摘之曰子龍不棄我去頃之雲至矣)呈文書(魏/車)¶
(駕幸許逺徐宣為僕射統留事主者呈/文書詔曰吾省與僕射省何異竟不視)魯肅(張昭非肅/謙不足訾)¶
(毁之權/益重之)孝昭委任霍光(周紀曰成王不疑周公孝昭委/任霍光各因其時以成名大矣)¶
(哉/)大臣見疑(晉石苞為大司馬加侍中鎮淮南聞吴欲/為冦築壘過水以自固帝謂羊祜曰苞果)¶
<pb:KR3k0008_WYG_038-22b>¶
(有不順乎祜深明之其子為郎上召之經日不至帝益/疑欲討之隱其事先策免之苞詣闕後帝慙因謂曰卿)¶
(子幾破/卿門)孔虛心(温大有與兄大雅同掌機近不自安請/徙它職上曰我虛心待卿何所自疑)¶
展盡底藴(魏徵使還帝日益親或引至卧内訪天下/事徴亦自以不世遇乃展盡底藴無所隱)洞¶
然不疑(王者用人非難盡其才之為難觀太宗之責任/也謀斯從言斯聽才斯奮洞然不疑故人臣未)¶
(始遺力天子高拱操成/功致太平矣韋挺傳贊)趙㳙(治衢不為觀察使韓滉所/容奏免官帝見其名問宰)¶
(相曰是豈永泰時御史乎對曰然詔拜尚書左丞/既至勞之曰卿正直朕所自知乃以罪聞不信也)龍顔¶
英主(一品集謝不許遜官自古臣得其君最為難遇非/龍顔英主良平無以效其謀非日角聖姿寇鄧莫)¶
(能展/其志)¶
<pb:KR3k0008_WYG_038-23a>¶
　　　念良臣(十/)¶
白漢宣賜右扶風尹翁歸子黄金百斤奉祭祀(大司農/朱邑子)¶
(亦/然)祭征虜(後漢祭遵為征虜將軍卒世祖毎/曰安得憂國奉公如祭征虜者乎)聞皷鼙之¶
聲則思將帥之臣(禮/)名將(後漢賈復力戰傷創甚世祖/聞之曰吾所以不遣君聞專)¶
(征者以其敢深入果失吾名將聞其婦孕曰生女/耶我子娶之生男耶我女妻之不令其憂妻子也)孔賜¶
膜皮(薛萬均卒帝後嘗賜羣臣膜皮及萬徹而誤呼萬/均愴然曰萬均朕勲舊忽呼其名豈死者有知冀)¶
(此賜乎因命取/焚之舉坐感嘆)讀貞觀政要思徵賢詔訪其後(魏謩文/宗讀貞)¶
(觀政要思徵賢詔訪其/後楊汝士薦為右拾遺)老臣遺像(李晟他日與馬遂見/延英帝嘉其勲下詔)¶
<pb:KR3k0008_WYG_038-23b>¶
(曰歳在己巳秋九月我行西宫瞻望崇創見老臣遺像/顒然肅然和敬在色想雲龍之協期感致業之艱難覩)¶
(往思今取/類非逺)宣宗追感元和舊事(但聞是憲宗朝卿相子/孫必擢用杜勝以刑部)¶
(員外郎閣内次對上詢其祖父勝以其先黄裳永貞之/時深排姦邪請憲宗監國上德之而授給事中東觀奏)¶
(記/)¶
　　　君臣問疾(十一/)¶
白蕭何疾(惠帝自問云君若不幸/誰可代君何舉曹參)霍光病(車駕親/臨問之)張禹¶
(毎疾輒起居聞車駕自臨問上親拜牀下禹頓首謝恩/因於牀前拜少子官禹曰臣有一女愛甚於男逺嫁張)¶
(液太守蕭育不勝父子私恩願/與相從即徙育為𢎞農太守)張湯(嘗病上親至舍/視病隆貴如此)包¶
<pb:KR3k0008_WYG_038-24a>¶
咸(為大鴻臚以論語授/帝後病親輦駕視之)桓榮(為帝師後病帝親問入門/下車執經趍拜修弟子禮)¶
呉吕蒙疾(孫權在公安迎置内殿治護萬方募有能愈/蒙疾者賜千金有加權為慘戚欲數見顔色)¶
(又恐勞動常穿壁瞻之見小能食則喜顧左/右言笑不則咄嘆夜不能寐中瘳為下赦令)疾君視之¶
東首加朝服拖紳(語/)君適其臣升自阼階不敢有其室¶
也(禮/)卿大夫疾君三問之及葬三往焉士疾一問之在¶
殯一往焉(禮/)孔舒王持詔往視(舒王謨於諸王景長帝/欲試以事故拜涇原節)¶
(度大使時尚父郭子儀病篤帝臨軒遣謨持詔往視謨/冠逺游冠御絳袍乗象輅駟馬飛龍士三百門府官皆)¶
(袴褶以從子儀手叩頭謝恩/謨宣詔已乃易服勞問還)帝幸其第流涕(李靖二十/三年病甚)¶
<pb:KR3k0008_WYG_038-24b>¶
(帝幸其第流涕曰公乃朕生平故/人於國有勞今疾若此為公憂之)詔皇太子就問(杜如/晦病)¶
(立詔皇太子就問/帝親至其家撫之)帝親問疾屏左右語加朝服拖帶(魏/徵)¶
(疾甚帝親問疾屏左右語終日乃還後復與太子/至徵第徵加朝服拖帶帝悲懣拊之流涕問所欲)鑿苑¶
垣以便候問(房𤣥齡疾甚帝命/鑿苑垣以便候問)日候増損(髙季輔感疾/歸第有詔以)¶
(其兄虢州刺史季通為宗正/少卿視疾遣中使日候増損)¶
　　　舊君(十二/)¶
白反服(禮哀公問曰為舊君反服禮與孔子曰古之君/子進人以禮退人以禮故有舊君反服之禮今)¶
(之君子進人若將加諸膝退人若將墜諸/淵無為戎首不亦善乎又何反服之有)陳軫秦聲(史陳/軫至)¶
<pb:KR3k0008_WYG_038-25a>¶
(秦秦惠王曰去寡人之楚思寡人乎曰昔越人莊舄仕/楚執圭及病則作越聲今臣棄逐之楚能無秦聲乎)¶
晉孫惠諌齊王曰(屈原放年心存南郢/樂毅適趙志在北燕)違諸侯之大夫¶
不反服(為平不敢服/前之尊君也)違大夫之諸侯不反服也(禮/)孔以¶
君禮葬黎陽(李密帝遣使持密首往招李世勣世勣表/請收葬歸其尸乃發喪具威儀三軍縞素)¶
(以君禮/葬黎陽)故君(吕子臧隋大業末為南陽郡丞髙祖入京/師慰輯山南獨子臧堅守及煬帝已弑帝)¶
(更使其壻薛君倩齎詔言隋所以亡/諭之子臧為故君發喪訖即送欵)懷祿不屑其榮(文/粹)¶
(李翰三名臣論樂毅犇趙趙王問圖燕之策樂毅流涕/而對曰臣昔日之事燕昭王猶今日之事大王也可謂)¶
(懷祿不屑其榮/周身不違於道)古人言一心以事百君百心不可事一¶
<pb:KR3k0008_WYG_038-25b>¶
君(魏文帝初授漢禪羣臣皆楊魏德惟衛臻獨稱漢美/文帝曰天下之珍當與山陽共之為人臣者罔念於)¶
(此可謂有百/心矣窮愁志)人臣終節(姚崇張柬之等誅二張后遷上/陽宫中崇率百官起居王公更)¶
(相慶崇獨流涕柬之曰今豈涕泣時邪公禍自此始崇/曰比與討逆不足以語功然事天后久違舊主而泣人)¶
(臣終節也由此/獲罪甘心焉)¶
　　　制誥(十三/)¶
白君命　王言如絲其出如綸(禮/)天書(詔/書)鳳詔(丹鳳封/五色詔)¶
紫泥(掛詔/書)急宣(王/命)天語宣布(漢書黄霸次公為潁川守/時上意於理數下恩澤詔)¶
(書霸宣布令人/人知上意也)寛大之詔(後漢侯霸君房為尚書令下/寛大之詔四時之令霸所建)¶
<pb:KR3k0008_WYG_038-26a>¶
后以施令告四方(易/)發號施令罔有不臧　布德和令¶
(禮/)尺一(漢司𨽻校尉楊球為太尉勑尚/書令召拜不得稽留尺一詔書)許為尺一詔書¶
(魏/志)青紙紫泥(晉/書)視草(漢報淮南王書帝常/召司馬相如視草)渙汗其大號¶
孔夜被旨草詔書(韋澳為翰林承旨夜被旨草詔書事/有不安者即遷延須見帝開陳可否)¶
(未嘗不/順納)薄紙手作詔(韋澳在河陽宣宗遣使至魏博道/出澳所帝以薄紙手作詔賜澳曰)¶
(密飭裝秋當見卿/盖將以為相也)下書詔日數百(陸贄從狩奉天機務/填總逺近調發奏請)¶
(報下書詔/日數百)奉天所下制書雖武夫悍卒無不感慟流涕¶
(陸贄為帝言今盗徧天下宜痛自咎悔以感人心昔成/湯罪已以興楚昭王出犇以一言善復國陛下誠不吝)¶
<pb:KR3k0008_WYG_038-26b>¶
(改過以言謝天下使臣持筆亡所忌庶叛者革心帝從/之故奉天所下制書雖武夫悍卒無不感慟流涕李抱)¶
(真入朝為帝言陛下在奉天山南時赦令至山東士卒/聞者皆感泣思奮臣是時知賊不足平議者謂興元戡)¶
(難功雖爪牙宣/力盖贄有助焉)勿謂子孫之謀欲存輔車之勢(李德裕/其處報)¶
(機急帝一切令德裕作詔德裕數辭帝曰學士不能盡/朕意伐劉稹也詔王元逵何𢎞敬曰勿謂子孫之謀欲)¶
(存輔車之勢元逵等情得皆震恐思効已而三州降賊/遂平帝每稱魏博功則顧德裕道詔語咨其切於事而)¶
(能伐/謀也)因誡風俗詔厯詆羣有司(元稹擢祠部郎中知制/誥變詔書體務純厚明)¶
(切盛傳一時然其進非公議為士類訾薄稹/内不平因誡風俗詔厯詆羣有司以逞其憾)裒肅宗所¶
賜詔勑千餘篇上之(郭子儀為肅宗山陵使子儀懼讒/且成盡裒肅宗所賜詔勑千餘篇)¶
<pb:KR3k0008_WYG_038-27a>¶
(上之因自明詔曰/朕不德貽大臣憂)王言不可存私家(舊史髙郢掌誥累/年家無制草或謂)¶
(之曰前輩皆留制集公焚之何也曰/王言不可存私家時人重其謹密)潛草(李白集序潛/草詔誥人無)¶
(知者醜正同列害能成/謗恪言不入帝用疎之)副本留中(蘇頲自景龍後與張/說以文章顯稱望略)¶
(等故時號燕許大手筆帝愛其文曰卿所為詔令别錄/副本書臣其撰朕當留中後遂為故事其後李德裕著)¶
(論曰近世詔誥惟頲/叙事外自為文章)賜渤海詔(張九齡㑹賜渤海詔而/書命無足為者乃召九)¶
(齡為之被/詔輒成)詞旨豐美(許景先詞旨豐美得/中和之氣見舍人門)渾瑊制曰(渾/瑊)¶
(為行營副元帥帝臨軒授鉞用韓信故事制/曰寇賊干紀授爾節鉞以戡多難往欽哉)切機要(鄭/畋)¶
(知制誥㑹討徐州賊龐勛書詔紛委畋思/不淹晷成文粲然無不切機要當時推之)還詔書(張獻/恭遷)¶
<pb:KR3k0008_WYG_038-27b>¶
(檢校吏部尚書德宗欲徙盧杞為饒州刺史給事中袁/髙上還詔書苦争獻恭見帝曰髙所奏宜聽帝不答復)¶
(前曰髙乃陛下良臣當/優異之上遂不徙杞)作詔&KR0034;其前請帝署可(安樂公/主光艶)¶
(動天下侯王相臣多出其門嘗作/詔&KR0034;其前請帝署可帝笑從之)厮臺送獄手詔喻免¶
(時安樂公主與長寧安定三家厮臺掠民子女為奴婢/左臺侍御史袁從一縛送獄主入訴帝為手詔喻免同)¶
(上/)刺史縣令謹宣奉行(陳子昻后召見賜筆札中書省/令條上利害子昻對三事其一)¶
(言陛下布德澤下詔書必待刺史縣令謹宣/奉行之不得其人則委棄有司掛墻壁耳)書詔叢浩¶
(杜讓能僖宗狩蜀為翰林學士方闗東兵興調發綏徠/書詔叢浩讓能思精敏凡號令行下處事值機無所遺)¶
(筭帝倚/重之)當草詔書辭不如旨(韋𢎞景召為翰林學士蘇/光榮為涇原節度使𢎞景)¶
<pb:KR3k0008_WYG_038-28a>¶
(當草詔書辭不/如旨罷學士)緘鑰前後詔敕(陸元方卒有一押生平/所緘鑰者歿後家人發)¶
(之乃前/後詔敕)草詔殿上恐懼不能得一詞(陸餘慶遷鳳閣舍/人后嘗命草詔殿)¶
(上恐懼不能得一/詞降左司郎中)裁可占授(劉禕之擢中書侍郎方是/時詔令叢繁禕之思致華)¶
(敏裁可占授/少選可待也)嚴促(李乂遷修文館學士韋氏/之變詔令嚴促多乂草定)家藏詔書¶
(李靖五代孫彦芳太和中為鳳翔司録參/軍家故藏髙祖太宗賜靖詔書數函上之)下沛然之詔¶
(房𤣥齡上疏曰願下沛然之詔許髙麗自新/焚陵波之船罷應募之衆即臣死骨不朽)訓誥温麗¶
(王涯遷工部侍郎涯文有雅思/元和間訓誥温麗多所藁定)誥詔皆援凖古誼(齊澣/為中)¶
(書舍人誥詔皆援凖/古誼時號解事舍人)慰邊將傷痍者曰傷居爾體痛在¶
<pb:KR3k0008_WYG_038-28b>¶
朕躬(封敖武宗作詔書慰邊將傷痍者曰/傷居爾體痛在朕躬帝善其如意)李德裕進太¶
尉制曰謀皆予同言不他惑(封敖劉稹平李德裕以定/䇿功進太尉時敖草其制)¶
(曰謀皆予同言/不他惑學士門)以筆塗詔(李藩王諤賂權近求兼宰相/密詔中書門下曰諤可兼宰)¶
(相藩遽取筆滅宰相字書其左曰不可還奏之宰相權/德輿失色曰有不可應别為奏何以筆塗詔邪藩曰勢)¶
(迫矣出今日便不/可止既而事得寢)罷統軍用麻(鄭絪竇文塲恃功隂諷/宰相進擬加統軍比絪)¶
(當作制奏言天子封建或用宰相以白麻書制付中書/門下今以命中尉不識陛下持以寵文塲邪遂著為令)¶
(也帝悟罷/統軍用麻)始復闗隴書詔夜數十(劉琢擢翰林學士宣/宗始復闗隴書詔夜)¶
(數十雖投筆遽/成辭皆允切)宣告于廷大風雷雨拔樹(劉鄴傳豆盧/瑑者與崔沆)¶
<pb:KR3k0008_WYG_038-29a>¶
(皆拜同平章事是日宣告于/廷大風雷雨拔樹未幾及禍)寶書(盧從愿課為天下/第一寶書勞問)將¶
相除徙皆内出制(王佖故事將相除徙皆内出制故/號白麻至必以責罷遂中書進制)焚¶
(何易于為益昌令鹽鐵官搉取茶利詔下所在毋敢隱/而易于視詔書曰益昌人不征茶且不可活矧厚賦毒)¶
(之乎命吏閣詔吏曰天子詔何敢拒吏坐死公得免竄/邪對曰吾敢愛一身移暴于民乎亦不使罪爾曹即自)¶
(焚之觀察使素/賢之不劾也)試息兵詔(張昌齡召試息兵詔少選成/文帝大恱戒之曰昔禰衡潘)¶
(岳矜已傲物不得死卿才不減二人宜鑒/于前副朕所求乃敕於通事舍人裏供奉)無一番紙墜¶
北路(藩鎮王鎔朱全忠怒引軍攻鎔次元氏鎔誥其屬/曰國危矣奈何周式請見全忠可以口舌罷也許)¶
(之全忠迎折曰爾公朋附太原今無赦矣即出書示式/曰嗣昭在者宜速遣式曰王公所與和者息人鋒鏑間)¶
<pb:KR3k0008_WYG_038-29b>¶
(耳况繼奉天子詔和/無一番紙墜北路乎)解草詔馬前(許敬宗檢校中書侍/郎駐蹕山破賊命草)¶
(詔馬前帝愛其藻/警由是專掌誥令)詔書下雰翳澄駮(張柬之傳初易之/等誅後中宗猶監)¶
(國告武氏廟而天久隂不霽侍御史崔渾奏陛下復國/當正唐家位號稱天下心奈何尚告武氏廟請毁之復)¶
(唐宗廟帝嘉納之是日詔書下/雰翳澄駮咸以為天人之應)詔出執不下(袁髙德宗/將起盧杞)¶
(為饒州刺史命舍人作詔詔出髙執不下奏曰陛下用/杞為相出入三年附下罔上使陛下越在草莽羣臣願)¶
(食其肉且不厭今復/拜刺史誠失天下望)制麻自中以授(李栖筠拜御史大/夫始栖筠見帝敷)¶
(奏明辯不阿附帝心善之故/制麻自中以授朝廷莫知也)不奉詔命(盧羣淮西呉少/誠擅决司洧水)¶
(溉田使者止之不/奉詔命羣臨詰)宣致詔詞(董晉五月朔天子㑹朝公/卿在廷侍中贊羣臣賀竇)¶
<pb:KR3k0008_WYG_038-30a>¶
(參中書令當傳詔疾作公卿相顧未有詔晉從容進曰/攝中書令臣參病不能事臣請代參事南面宣致詔詞)¶
(進退/甚詳)訓辭温厚(崔元翰竇參秉政引知制/誥其訓辭温厚有典誥風)腕可斷麻不¶
可草(韓偓進承旨宰相韋貽範母喪詔還位偓當草制/學士使馬從皓逼偓求草偓曰腕可斷麻不可草)¶
憂勤兆庶屢降德音四海之内莫不抗首而長息(劉蕡/䇿曰)¶
(自陛下御㝢憂勤兆庶屢降德音四海之内/莫不抗首而長息自喜復生於死亡之中也)翠錦池飾¶
(代宗睿真皇后沈氏德宗即位乃先下詔贈后曾祖祖/父一日封拜百二十七人詔制皆翠錦池飾以廏馬負)¶
(載賜/其家)能辨南陽之牘允符東海之貴(崔羣穆宗立以吏/部侍郎召之勞曰)¶
(我為太子卿力也羣曰此先帝意臣何力焉且陛下向/為淮西節度使臣起制草其言能辨南陽之牘允符東)¶
<pb:KR3k0008_WYG_038-30b>¶
(海之貴先帝然/之則傳付久矣)朱書御札(五代李琪遷吏部尚書同光/三年秋天下大水京師乏食)¶
(尤甚莊宗以朱書御札詔百寮上封事琪上書數千/言其漫然無足取而莊宗獨稱重之遂以為國討使)百¶
官皆給吿身(五代劉岳唐明宗時為吏部侍郎故事吏/部文武官告身皆輸朱膠紙軸錢然後給)¶
(其品髙者則賜之貧者不能輸錢往往但得其敕牒而/無告身五代之亂因以為常官卑者無復得告身中書)¶
(但録其制辭或任其材能或褒其功行或申以訓誡而/受官者既不給告身皆不知受命之所以然非王言所)¶
(以告詔也請一切賜之由是/百官皆給告身自岳始也)¶
　¶
　白孔六帖卷三十八¶
