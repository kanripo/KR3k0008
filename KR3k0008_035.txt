# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.563008
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷三十五
<pb:KR3k0008_WYG_035-1a>¶
欽定四庫全書¶
　白孔六帖卷三十五　　唐　白居易　原本¶
　　　　　　　　　　　宋　孔　傳　續撰¶
　　推薦(一/)　　　　　患難(二/)¶
　　怨棄(三/)　　　　　贈貺(四/)¶
　　死哭(五/)　　　　　飲食(六/)¶
　　父友(七/)　　　　　書信(八/)¶
　　施惠(九/)　　　　　施饋(十/)¶
<pb:KR3k0008_WYG_035-1b>¶
　　慶遺(十一/)　　　　慶賀(十二/)¶
　　薦獻(十三/)　　　　奉使(十四/)¶
　　専命(十五/)　　　　採風謡(十六/)¶
　　按姦慝(十七/)　　　殺使(十八/)¶
　　遇讎(十九/)　　　　使絶域(二十/)¶
　　　推薦(一/)　(事具舉舊門/)¶
白遷喬求友　不遺其友(隨武子謀其/身不遺其友)儒有爵位相先¶
近相待逺相致(待致皆謂/薦舉也)其任舉有如此者　佯狂(漢/雷)¶
<pb:KR3k0008_WYG_035-2a>¶
(義舉茂才譲陳重刺史不聽義佯/狂不應人語曰膠漆不如陳雷)蕭朱結綬(蕭育與朱/博為友著)¶
(聞當世故語/曰蕭朱結綬)王貢彈冠(漢貢禹王陽為友世稱王陽/在位貢禹彈冠言取捨同也)伐¶
木出谷　拔茅連茹(彚征吉言以/類相從也)樂則思之(白虎/通)行修¶
而名不章友之罪也(行不修身之/罪也家語)義之與比(徳必/不孤)伸於¶
知己(越石父曰君子伸於/知己屈於不知己)人惟求舊(官貴/知賢)類聚(彚/征)管仲¶
囚於堂阜(鮑叔薦/於桓公)引重(魏其矦灌夫一人以友善/相引重引重猶善薦也)自叶¶
彚征之吉(寜爽鶴/鳴之義)舉不失職(義在/存私)能舉善也(唯其/似之)舉不¶
失徳(人所/具瞻)舉善惟㣲(知人/則哲)文舉之升一鶚(陶洪之/抜二龍)薦思¶
<pb:KR3k0008_WYG_035-2b>¶
能之士(採非常/之徳)國著進賢之賞(人思類/能之用)毛玠當仁(克遵/徐邈)¶
孔融明敏(無棄/匡衡)任官惟良(底禄/以徳)建一官而三物克成(舉/十)¶
(望而四/方知勸)因雲灑潤則芬澤易流(文/選)晏嬰舉穰苴　田忌¶
進孫臏　李克貢呉起　蕭何獻韓信　愛善無遺(李/吉)¶
(甫當國引薦賢士/大夫愛善無遺)秃角犀(杜悰出入將相而厚自奉養/未嘗薦進幽隱佑之素風衰)¶
(焉故時號/秃角犀)奉牒丐舉選(關播帝問朕比下詔求賢才又/遣使黙陟捜逮所遺須能者用)¶
(之若何播曰陛下湏求賢又使舉薦然止得/求名文辭士焉有道賢人肯奉牒丐舉選耶)推引(張九/齡所)¶
(推引皆/正人)力薦(呉保安李蒙爲姚州都督宰相郭元振以/弟之子仲翔記蒙蒙表為判官時保安罷)¶
<pb:KR3k0008_WYG_035-3a>¶
(義安尉未得調以仲翔里人也不介而見曰願因子/得事李將軍可乎仲翔雖無雅故哀其窮力薦之)首¶
薦極論(韓愈與陸員外書凢比四子皆可以當執事首/薦而極論者主司疑焉則以辯之問焉則以告)¶
(之未知焉則殷勤而論之/期乎有成而後止可也)推挽(韓文既退又無相知有/氣力得位者為之推挽)¶
　　　患難(二/)¶
白患難相死(禮/)患則死之(白虎/通)士為知己死(鮑叔有疾/管仲為之)¶
(不食曰士為知己死/雖為之死亦何傷哉)偕死(呉範與魏騰相善騰當死罪/呉王責好諌者死範謂騰曰)¶
(與汝偕/死竝免)終始(生/死)乆要不忘平生之言孝友任恤(注任信/於友道)¶
(恤憂患/也周禮)不恤之刑(周禮八刑六/曰不恤之刑)不許友以死(禮父/母在)白首¶
<pb:KR3k0008_WYG_035-3b>¶
同歸(潘岳與/石崇)繋獄不為言(申屠蟠友人馮雍繫獄豫州/黄琬欲殺之或勸蟠救之蟠)¶
(不行曰黄子琰為吾耶未必合罪/如不用雖言何益琬聞釋雍罪也)將恐將懼惟予與汝¶
(我爾/身也)交態　奔走之友(袁紹與/何顒)孔栁宗元欲以栁州授¶
禹錫而自往播(栁宗元元和十年徙栁州刺史時劉禹/錫得播州宗元曰播非人所居而禹錫)¶
(親在堂吾不忍其窮無辭以白其大人且萬無母子俱/往理即具奏欲以栁州授禹錫而自往播會大臣亦為)¶
(禹錫請因/改連州)呉保安(郭仲翔被執蠻之俘華人必厚責財/乃肯贖聞仲翔貴胄也求千縑會元)¶
(振物故保安留嶲州營贖仲翔苦無貲乃力居貨十年/得縑七百妻子客遂州間關求保安所在困姚州不能)¶
(進都督楊安居知状異其故資以行求保安得之引與/語曰子棄家急朋友之患至是乎吾請貸官貨昉子之)¶
<pb:KR3k0008_WYG_035-4a>¶
(義保安大喜即委縑/于蠻得仲翔以歸)直其寃(韓文王仲舒碑友人得罪/斥逐後其家親知過門縮)¶
(頸不敢視公獨自問/為計度論直其寃)憂患而不拯其危(朋友之際本以/善合貴盛則望)¶
(以力憂患而不拯其危自保榮華坐觀顛覆可不痛哉/昔衛青之衰也故人多事冠軍而任安不去呉章之敗)¶
(也門人皆更名他師而㓜孺/自劾此所以可貴也窮愁志)姻友憚累(徐晦楊慿得罪/貶臨賀姻友憚)¶
(累無徃候者獨晦至藍田慰餞宰相權徳輿謂曰君送/臨賀誠厚無乃累乎晦曰方布衣時臨賀知我今忍遽)¶
(棄邪有如公異時為姦邪譛斥又可爾乎徳與嘆其直/稱之朝李夷簡遽表為監察御史晦請問所以舉之之)¶
(由夷簡曰君不負/楊臨賀肯負國乎)¶
　　　怨棄(三/)¶
<pb:KR3k0008_WYG_035-4b>¶
白相謗(傳樂轡與華弱少相/狎長相優又相謗)棄子如遺　忘我大徳¶
思我小怨　不棄故舊　朋友無大故不相棄　流言¶
(乆不相見聞/流言而不信)甘醴之壊(小人之交/甘以壊禮)乆要不忘平生　冨¶
貴易交(亦人情/耳漢書)一貴一賤(翟公署門/事見上注)餘耳之隙(張耳陳/餘為刎)¶
(頸之交後有隙耳斬餘泜水上賛曰張耳陳餘始居約/時相然信死豈顧問哉據國争權卒相滅亡何向者相)¶
(慕用之誠後相背之戻也勢/利之交古人羞之盖謂是矣)友而不心面友也(揚子/法言)噂¶
沓背憎有小怨而不棄　又相謗也(不自/辱焉)棄予(子臯曰/朋友不)¶
(以是/棄子)不遺其友(隨武子謀/其身云云)王丹曰交友之難未易言也¶
<pb:KR3k0008_WYG_035-5a>¶
(張陳隙其末故/知全之者少也)不我遐棄(詩/)賣友(酈寄與吕禄善周勃/等令刼其父商使寄)¶
(說禄令歸相印勃等遂/滅吕氏人以酈寄賣友)蕭朱結綬王貢彈冠(言相薦逹/也後有隙)¶
(故世以交/為難也)谷風(刺朋友道/絶也詩)朋友數斯䟽矣　匿怨而友¶
其人　東北喪朋　伐木廢則朋友缺矣(詩/)朱穆絶交¶
論(穆字公叔疾時交遊不篤/輕為棄絶故作絶交論)嵇康絶交書(山濤為三公/舉嵇康自代)¶
(康聞與書/絶之也)怨及朋友　忘我實多　孔僖曾祖父子建¶
對崔篆曰(吾有布裘之心子有衮/冕之志各從所好也)　離别離羣(子夏拜/曾子曰)¶
(吾離羣而索/居亦已久矣)乆不相見　嵇吕命駕(見相/思門)贈言(老子送/孔子見)¶
<pb:KR3k0008_WYG_035-5b>¶
(上/注)河梁别(李陵/詩)孔頼寵爭功(李訓始鄭注先顯訓藉以/進及勢相埒頼寵争功不)¶
(兩立然方事未集乃出注使鎮鳯翔外/為助援内實猜克待誅宦官且殺之)劾非宰相器(齊/映)¶
(始映㣲時張延賞遇之善及映相而延賞為左僕射數/為映畫事又為所親求官映不答延賞恚既復用即劾)¶
(映非宰相器/貶䕫州刺史)爭權不協(李適之嘗與李林甫爭權不協/林甫隂賊即好謂適之曰華山)¶
(生金采之可以冨國顧上未之知適之性䟽信其言他/日從容為帝道之帝喜以問林甫對曰臣知之舊矣顧)¶
(華山陛下本命王氣之舍不可以穿治故/不敢聞帝以林甫為愛己而薄適之不親)故友不過門¶
(秋草日上階李白/書懐贈常賛府)不相恤(故友不相恤新交/寜見矜贈新平)反眼(士窮/乃見)¶
(節義今夫平居里巷相慕恱酒食游戯相徴逐詡詡强/笑語以相取下握手出肺腑相示指天日涕泣誓生死)¶
<pb:KR3k0008_WYG_035-6a>¶
(不相背負真若可信一旦臨小利害僅如毛髪比反眼/若不相識落䧟穽不一引手救反擠之又下石焉者皆)¶
(是也此宜禽獸夷狄所/不忍為韓文柳子厚誌)翻手雲覆手雨(杜/詩)谷風刺輕薄¶
(李白古風谷風刺輕薄交道方險&KR2404;斗酒强然諾寸心/終自疑張陳竟火滅蕭朱亦星離嗟嗟失懽容勤問何)¶
(所/規)賔友日踈散玉樽亦已空(李白東/武吟)¶
　　　贈貺(四/)¶
白呉季札(見鄭子産如舊相識與/之縞𢃄子産獻紵衣)子路曰(願車馬衣輕/裘與朋友共)¶
(敝之而/無憾)朋友之饋(雖車馬非祭肉不拜/謂其有通財之義)束帛(孔子遇程/子於路傾)¶
(盖贈之/以束帛)君子不盡人之歡不竭人之忠(忠謂衣服/歡謂飲食)不以¶
<pb:KR3k0008_WYG_035-6b>¶
為貪(管仲與鮑叔分財管仲毎多取之管/仲曰鮑子不以為貪知我家貧也)晏子脫驂(贖/越)¶
(石父/罪)何以贈之　通財孔佩刀玉帶(張文瓘為李勣長/史勣入朝文瓘與)¶
(屬僚二人皆餞勣贈二人以佩刀玉帶而不及文瓘又/以瓘疑請勣曰子無嫌若某沈豫少决故贈以刀欲其)¶
(果於斷某放誕少撿故贈以帶俾其/守約束若子才無施不可焉用贈)厚以装使入關(馬/周)¶
(客宻州趙仁本高其/才厚以裝使入關)解玉帶贈(封敖李徳裕進太尉敖/草其制徳裕解所賜玉)¶
(帶贈/之)魯縞如白煙(五縑不成束臨行贈貧交一/尺重山岳李白送劉長史詩)贈粟囷¶
應指(杜甫/水宿)錢財不足以賄左右之匱急(韓/愈)各拔五色毛¶
意重太山輕(李/白)賄微所費廣斗水澆長鯨(同/上)¶
<pb:KR3k0008_WYG_035-7a>¶
　　　死哭(五/)¶
白我殯(朋友死無所/歸曰於我殯)宿草(曾子曰朋友之墓有宿草而/不哭焉宿草陳根也謂朞年)¶
寢門(子曰父之友吾哭諸廟門之外師吾哭之/寢朋友吾哭之寢門之外所知吾哭之野)䘮明(曾/子)¶
(曰吾聞之也朋/友喪明則哭之)范張白馬(范式字巨卿張紹字元伯少/為友紹死式夢乃服朋友之)¶
(喪而赴焉紹葬日紹母望見素車白馬號哭/而來母曰必巨卿也式乃修墓種樹而去)乆要不忘¶
平生之言　絶絃(鍾子期死伯/牙遂絶絃)贈劒(延陵季子返留劒/于徐君墓樹而去)¶
吾已(傳鄭子皮卒子産哭曰吾已無為為善矣唯/夫子知我注云無人知己之善故曰吾已)出涕¶
(子産卒仲尼聞之出/涕曰古之遺愛也)舊館(孔子之衛遇舊館人之喪命/脫驂而贈之曰子入而哭之)¶
<pb:KR3k0008_WYG_035-7b>¶
(遇於一哀而出涕吾惡夫涕之無從/也言主人以禮待已我故岀涕有贈)哭朋友於寢門外¶
之右南面　哭所識於野張帷　越界迎喪(皇甫規友/人喪還規)¶
(縞素越界迎䘮客以規擅/違營并州刺史胡方不坐)山濤與嵇康為忘年之友(康/臨)¶
(終謂子紹曰山公/尚在汝不孤矣)東北喪朋　顔淵死子哭之慟(曰有/慟乎)¶
(非夫人之為/慟而誰為)驢鳴(孫楚字子荆與王濟為友濟死子荆/哭曰夫子好驢鳴乃作一聲聲體俱)¶
(似坐客/皆笑之)韋泓為應詹服(泓喪亂之際親屬遇飢疫應詹/營䕶之詹後為江州刺史卒泓)¶
(為製/服)王戎經黄公酒壚(歎曰昔與嵇叔夜阮嗣宗酣暢/此竹林之遊亦預其末嵇阮亡)¶
(吾為時羈絏今視/此近邈若山河也)朋友死而歌(莊子子桑扈孟子反琴/張三人相謂曰孰能相)¶
<pb:KR3k0008_WYG_035-8a>¶
(與於無相與相為於無相為三人相視而笑莫逆於心/遂相為友俄而子桑死孔子使子貢徃弔或編曲或鼓)¶
(琴相和歌曰嗟來桑扈乎而已反其真而我猶為人子/貢趨問曰臨屍而歌禮乎二人相視而笑曰是惡知禮)¶
(意/)棟梁折(晉衛玠卒謝琨哭之/慟曰棟梁折不覺哀)死友(趙岐逃難河間變/姓名詣北海市中)¶
(販胡餅孫賔石見曰處士非賣餅者乃/開車後戸扶岐上歸白母曰得死友矣)託妻子(朱暉字/文季同)¶
(縣張堪有名於太學見暉甚重之接以友道乃把暉臂/以妻子相託暉以堪先逹未敢對後復見及堪卒自候)¶
(視妻子/賑給之)狀皃似友人(孔融與蔡邕友善邕卒後有虎賁/士皃類邕融毎酒酣引與坐曰雖)¶
(無老成且/有典刑)送喪歸(後漢任末字叔本遊京師教授友人/董奉徳於洛陽病亡末躬推車載奉)¶
(徳致於墓所/由是知名也)未申連璧之遊(忽軫絶/絃之泣)明月臨階空有思¶
<pb:KR3k0008_WYG_035-8b>¶
於𤣥度(流波入曲終/絶賞於鍾期)死而弔者既切子荆之問(生乎愛/矣還悲)¶
(王粲/之聲)儀禮主喪禮朋友在他國袒免歸則已(注謂無主/䘮者當為)¶
(之主毎至&KR0221;時則去冠代之以免舊說免象冠/廣一寸以上歸有主則止也如㓜弱則衣止也)記曰主¶
人三年喪則為之再祭朋友虞祔而已　朋友麻(朋友/雖無)¶
(親有同道之恩相與服縗絰帶檀弓羣居則絰出則否/不吊服也朋友有恩相為緦服即士之疑服素冠也)¶
孔毎至生平故處輒流涕(戴胄房𤣥齡魏徴與胄善/毎至生平故處輒流涕)徃¶
哭其尸(王方翼其友趙持蒲誅死尸諸道親戚莫敢視/方翼曰欒布哭彭越義也周文王掩骼仁也絶)¶
(友義蔽主仁何以事君/遂徃哭其尸具禮収葬)宴飲設虚位沃饋(李勉常引李/廵張參在幕)¶
<pb:KR3k0008_WYG_035-9a>¶
(府後二人卒至宴飲/仍設虛位沃饋之)青春之逰白首相失(韓愈祭薛中/丞文青春之)¶
(遊白首/相失)慟諸野(羅道琮徙嶺表有同斥者死荆襄間臨/終泣曰人生有死獨委骨異壌道琮曰)¶
(終不使君獨留此瘞路左去嵗餘遇赦歸方霖潦積水/失其殯處道琮慟諸野波中忽若溢沸者道琮曰若屍)¶
(在可再沸之復/湧乃得屍還鄉)歸於所次而哭(文粹永泰中於穆鄂州/寜㑹客席與故湖南觀)¶
(察韋大夫之晉同宴適值有發逺書者知鄭林州炅之/龎歙州濬或以疾而殁或遇戎於盗韋氏出涕沱若有)¶
(言曰二刺史之晉之友交也於是歛匕箸離筵席因歸/於所次而哭三日人來弔之者韋則盡哀長號不徒慼)¶
(容而已廣喪朋/友義崔祐甫)天其喪予(文粹盧藏用陳子昻集序昔/嘗與子有忘形之契四海之)¶
(内一人而已良友/殁矣天其喪予)琴筆兩絶(樂天祭微之始以詩交/終以詩訣琴筆兩絶)再¶
<pb:KR3k0008_WYG_035-9b>¶
哭經過罷離魂去住銷(杜甫哭/王掄)¶
　　　飲食(六/)¶
白不盡人之歡以全交也(歡謂飲/食也)班荆(伍舉與聲子祖/善班荆相與食)¶
(而言復/故也)殺雞為黍(范式張紹千里/相期見上注)投轄(陳遵留/客飲)共飲¶
盍簪(易勿疑朋盍簪/盍合也簪疾也)伐木(燕朋友故/舊也詩)孔伺相過食飲状¶
(韋執誼補闕張正一以上書召所善王仲舒韋成季劉/伯芻裴茝常仲孺呂洞徃賀之或謂執誼曰彼將論君)¶
(與叔文鈎黨事執誼即白成季等朋比有所/窺望帝詔金吾伺得相過食飲状悉逐出之)酒食接新¶
奉(詩書誇舊/知韓愈詩)聚香團(揚州事迹太守仲端畏妻不敢延/客謝皓謁之坐久飢甚端入内袖)¶
<pb:KR3k0008_WYG_035-10a>¶
(聚香團/食之)盤殽饋禽殻(韓文/聨句)¶
　　　父友(七/)¶
白見父之執不謂之進不敢進(禮/)父之執可以乗其車¶
不可以衣其衣父之齒隨行　家君投分(侯霸事見/拒交門注)馬¶
援不禮梁松(援疾松候之拜牀下援不為禮子孫曰梁/松尊貴大人何不為禮援曰我乃父之友)¶
(也/)嵇紹不孤(見上/注)不避粱肉(記曰既葬君食之則食之/矣大夫父之友食之則食)¶
(之矣不避粱肉若有酒醴/則辭注變顔色則不可)不拜(魏常林伯槐年七嵗父/黨造之問伯槐曰伯先)¶
(在否何不拜林曰臨/子字父何拜之有)不受父友(解系少連荀勗諸子謂/曰與卿為友應向我公)¶
<pb:KR3k0008_WYG_035-10b>¶
(拜勗又曰我與尊先君親厚系曰不奉遺教若先君相/厚徃日哀頓當垂書問親厚之誨非所敢承勗父子大)¶
(慙而壯/之也)阿戎(阮籍與王渾友渾子戎少籍二十嵗毎見/戎盡日而去謂渾曰與卿語不如阿戎談)¶
孔見父執必感泗滂沱(劉審禮父喪見父/執必感泗滂沱)五君詠(張說/既失)¶
(執政意内自懼邪與蘇瓌善時瓌子頲為相因作五君/詠獻頲其一紀瓌也候瓌忌日致之頲覽詩嗚咽未幾)¶
(見帝陳說忠蹇有勲不/宜棄外遂遷荆州長史)振起(張仲方生岐秀父友高郢/見異之曰是兒必為國器)¶
(使吾得位/將振起之)先君之所友天下善士(先君之所與友凡天/下之善士與集焉信)¶
(譲而大顯道博而無雜今之世言交者以為/端敢悉書所尤厚者附兹石柳宗元先友記)丈人吾父¶
之友(文粹崔祐甫穆氏四子講藝記祐甫不腆幸與使/君有郎省之舊考盤在阿嵗聿云暮既覿邦君又)¶
<pb:KR3k0008_WYG_035-11a>¶
(適諸子之館使君第三子因見謂曰丈/人吾父之友也從事於游夏之門久矣)遺之梨栗(𢎞農/楊公)¶
(㓜失所怙年六嵗時學歸悮入人家乃父執友也二丈/人彈棊次見楊氏子戲之曰爾能爲丈人詠此局否楊)¶
(即詠詩丈人驚撫其背遺之梨栗曰爾後/必有文後十八一舉中春官選芝田録)在方鎮者交¶
辟之(路巖㓜慧敏過人及進士第父/故人在方鎮者交辟之久乃答)¶
　　　書信(八/)¶
白八行之書(馬融書曰書雖/兩紙八行云云)三嵗之字(古詩客從逺方/來遺我一書札)¶
(置之懐袖中/三嵗字不滅)鯉魚腹中(古詩客從逺方來遺我雙鯉魚/呼兒烹鯉魚中有尺素書長跪)¶
(讀素書素書意何如上/言加餐飯下言長相思)鴻鴈足下(蘇武裂帛為書繫鴈/足下天子射鴈於上)¶
<pb:KR3k0008_WYG_035-11b>¶
(林得書/云云)李陵之答蘇武(用嗣/徳音)嵇康之逹山濤(以絶/交道)愈風¶
之檄(陳琳為太祖作檄書太祖/方卧讀之起曰愈我頭風)飛箭之書(魯連繫書於/箭射入城中)¶
(將得書/而自殺)書不盡言(言不/盡意)幣帛(見/上)迴紋(竇滔妻蘇氏織錦/為廻紋詩以寄滔)¶
叔夜懶而不作洪喬傳而是棄(見上投/水門)鄭子家使執訊¶
而與之書告趙宣子(執訊通訊/問之官)寓書(子産寓書於子/西使告范宣子)貽¶
書(鄭鑄刑書叔/向移書子産)咫尺之書(廣武君謂韓信曰君若使一/介奉咫尺之書注簡牘或長)¶
(咫尺/者也)秦二世使遺趙王書(不封欲使/君臣相疑)待詔公車(公車今/屬衛尉)¶
(上書者/所詣)口占(陳遵孟公善書與人尺牘藏以為榮為河/南太守召善書吏十人於前治私書謝京)¶
<pb:KR3k0008_WYG_035-12a>¶
(師故人遵慿几口占數百封/親踈各如其意河南大驚)不發私書(郅都/公廉)後漢杜安¶
字伯夷(年十三入太學號竒童貴戚慕其名或遺之書/安不發悉壁藏之後收捕貴戚安開壁出其書)¶
(示之不罹/其患也)心存尺書(劉琨上書曰南北逈/邈同契弃致云云)袁安(初為縣/功曹奉)¶
(檄詣從事從事因安致書於令安曰事有郵驛/私請即非功曹所持辭不肯受從事矍然而止)篋封(呉/志)¶
(曹公聞太史慈名遺慈書篋/封之發省無所道但佇當歸)通草書(魏文帝命劉廙通/草書廙答曰初以)¶
(尊卑有踰禮之分是以守/區區之節不敢脩草書)陳㤗挂書于壁(泰為并州京/邑貴人寄寳)¶
(貝因泰市奴婢泰皆/挂之於壁不發其封)得劉公一紙書賢於十部從事(劉/𢎞)¶
(為荆州毎有興發手書丁寜/欵密人皆感争赴之曰云云)手答(陶侃為荆州閫外多/事千端萬緒罔有遺)¶
<pb:KR3k0008_WYG_035-12b>¶
(漏逺近書疏莫不手答/筆翰如流未嘗留滯)投水(殷羡洪喬為豫章太守都/下士人因其致書者百餘)¶
(函行次石頭皆投水中曰沈者自/沉浮者自浮殷羡不為致書郵也)開閉數十(桓温將以/殷浩為尚)¶
(書令遺書告之浩欣然答書慮有謬/誤開閉者數十竟逹空函温大怒之)陸機犬(陸機在京/乆無呉中)¶
(家信犬名黄耳能為我取家/信乎犬揺尾而去卒逹家信)搜得書(蜀郡太守因計吏/脩敬於曹騰益州)¶
(刺史种嵩於函谷搜得箋奏騰中臣外交請免/官治罪帝曰箋自外來騰書不出非其罪也)㸃竄(曹/公)¶
(與韓遂書多為㸃竄如/遂改定之者馬超愈疑)孔工為尺牘(殷嶠以字行渉/書工為尺牘)以¶
雉兎遍遺幕府人為書(段成式侍父于蜀以雉兎遍遺/幕府人為書因所獲儷前世事)¶
(無&KR0232;用者/衆大驚)封一笥書(吉頊傳初太原温彬茂死高宗持/封一笥書諉妻曰吾死後須年及)¶
<pb:KR3k0008_WYG_035-13a>¶
(垂拱獻之垂拱初妻上/其書言武后革命事)不作草字(席豫與子弟屬/吏書不作草字)不發¶
(蘇瓌厯明歙二州刺史時來俊臣貶州參軍人懼復用/多致書請瓌瓌叱其使曰吾忝州牧髙下自有體能過)¶
(待小人乎遂不發書俊臣未至/追還恨之由是連外徙不得入)與諸子書(顔真卿李希/烈䧟汝州真)¶
(卿往諭真卿毎與諸子書但戒/嚴奉家廟恤諸孤訖無它語)簡繒(寄書惟在頃無吝/簡與繒韓愈詩)¶
數幅(遺我數幅書繼以/藥物珍贈元十八)書勸養形神(同/上)翫而復之不能¶
自休(得足下陜州所留書翫而/復之不能自休韓答侯繼)且寄一札書(令余解愁/顔李白自)¶
(梁園見/㑹公)寄書問三川(不知家在/否杜述懐)反畏消息來(寸心亦/何有上)但¶
蒙寒温問(乆客多枉友朋書素書一月凢一束虚名但/蒙寒温問乏愛不敕溝壑辱道州手札適復)¶
<pb:KR3k0008_WYG_035-13b>¶
(至紙長要自三過讀/杜詩枉裴道州手札)不接而喻(山川匪遐事使之逺形/不接而喻者莫賢乎書)¶
(夢/得)古人為書多書於絹(呂向文選中/有尺素書注)光啓别紙(唐盧光/啓受知)¶
(於租庸張濟毎致書上/䟽允一事别爲一紙)風塵荏苒音書絶(杜甫/宿府)一聲何¶
處送書鴈(杜甫/詩)縉在鳯翔(作書與别又遺親故書/數幅停筆而化王維傳)自謂¶
主盟遣將軍張仁則致書於帝(帝覧書笑曰宻陸梁不/可折簡致之見本傳)¶
晉主數困欲與梁和使李襲吉為書(諭梁辭甚辨麗太/祖使人讀之至於)¶
(毒手尊拳交相於暮夜金戈鐵馬蹂踐於明時嘆曰李/公僻處一隅有士如此使吾得之傅虎以翼也顧其從)¶
(事敬翔曰善為我荅之及翔所答書辭不/工而襲吉之書多傳於世五代李襲吉)前後緘書報¶
<pb:KR3k0008_WYG_035-14a>¶
(杜奉漢中/王手札)鄰舍煩書札(杜詩王十/五前閣㑹)折書放床頭涕與淚¶
垂泗(韓愈寄/皇甫湜)飛書(飛書白帝營斗/粟杜甫錦樹行)音書從此稀(杜甫贈/韋賛善)¶
(别江漢故人少/音書從此稀)¶
　　　施惠(九/)　(施食附/)¶
白春頒秋斂(用/粟)賙賜(周/禮)請粟(子華使於齊冉/子為其母請粟)積而能散¶
　年雖大殺衆不恇懼(恇恐也謂上/以法惠救之)恵必及下(禮/)小人¶
懐惠　惠下之道(禮/)周人尚施分散者仁之施　財聚¶
則民散(民散則/財聚)仁者以財發身(義濟/物也)不仁者以身發財¶
<pb:KR3k0008_WYG_035-14b>¶
　豐凶不時(聚斂/有典)適時以權(救物/惟道)匪頒(匪非也頒分也/又讀為分頒)¶
時頒(竝周/禮)博施濟衆(見下賑/貸門注)貸而不書(司城/氏)施而不徳¶
(竝賑/貸門)餼粟(子皮事/見上注)隱人多取食焉(子家謂季孫云/隱人謂窮困人)為粥¶
(衛國凶飢公叔文子/為粥與國之餓者)簞食(靈輙餓趙宣子/為簞食以與之)義由獨斷(恵/必)¶
(同/沾)惠以救災(義而/濟物)好施惠(孟嘗君與客語屏風後嘗有/侍史主記所與客語問親戚)¶
(居處客去已使人/存謝獻遺其親戚)父任散施(郤愔字方回好聚斂積財/雖千萬嘗開庫任其子超)¶
(字景興一字嘉賔好施/一日散與親戚悉盡也)俸錢贍貧(第五倫事/見俸禄門)後漢劉翊¶
(字子相旅有張季禮奔師䘮遇寒毁頓滯道路翊以車/與之不告姓名䇿馬而去季禮意是翊也後詣還車翊)¶
<pb:KR3k0008_WYG_035-15a>¶
(閉門辭行/不與相見)　不合施家施不及國(傳/)大夫不收公利不¶
敢作福臣無有作福作威(書/)免官(晉鄧攸為郡時擅開/倉賑貧桓彛劾之)¶
矯制(漢河内傷水旱父子相食汲黯以便宜持節發/河内倉以救之及歸汰免官罪武帝賢而釋之)博¶
施之人(専逹/之責)積而能散(誠謂/發身)私不及公(豈宜/作福)嵗凶諒可¶
恤人(家施不/應及國)散以家貯(収其/公利)毁家紓難猶謂盡心(賑窮/救災)¶
(豈宜/獲戾)情且渉私(美將/歸下)茍徇便宜(則非/專逹)所司以未有君命¶
(何其/速與)使者以茍利國家(専之/可也)示不敢專(禮/)嗇則濟物¶
宜哀菜色(無肆/莠言)命未及於匪頒(罪寜逃/於擅發)掠美(鬻/恩)恤貧(振/廪)¶
<pb:KR3k0008_WYG_035-15b>¶
(鄧攸雖/見免官)矯制(開倉汲黯/猶聞釋罪)王望(宇慈卿行部見飢者祼形/草食以便宜輙出其所在)¶
(粟布為糧作衣将議/罪鍾離意不罪之也)劉頌字子雅(奉使見飢人上表請/振貸不待報貸之而)¶
(行除/名)孔輕財好施(陳子昂輕/財好施)分給親故洎麾下(裴行儉/帝賜都)¶
(支資産四金三千餘物橐駞馬牛稱/是行儉分給親故洎麾下數日輒盡)賙急(令狐峘貶衢/州别駕刺史)¶
(田敦峘門生也與峘昧生平/至是迎拜分俸半以賙給之)家無餘貲(蘇頲性廉儉奉/廪悉推散諸弟)¶
(親族家/無餘貲)所得俸物賙急親族(李元紘所得俸/物賙急親族)問餉(沈傳/師問)¶
(餉姻家/故人)賑姻舊乏(盧邁所得廪賜/皆賑姻舊之乏)散施妻子告不給(樊/宗)¶
(師家饒于財悉散施姻舊賔客/妻子告不給宗師笑而不荅)周急(崔郾不藏貲有/輙周急親舊)益¶
<pb:KR3k0008_WYG_035-16a>¶
務施與(李藩居父喪家本饒財姻屬來弔有持/去者未嘗問益務施與居數年略盡)喜施貸¶
(李勣與其父盖皆喜施/貸所周給無親踈之問)散金三千餘萬有落魄公子悉¶
皆濟之(李白上/裴長史)散金敷惠(唐舊史魏元忠請歸鄉拜掃/特賜錦袍及銀千兩給十騎)¶
(四人手勑曰衣錦晝游在乎兹日散金敷惠諒/屬斯辰元忠至鄉里竟自藏其銀無所賑施)¶
　　　施饋(十/)　(賑施附/)¶
白君子以施禄及下(易/)稱物平施　用敷錫厥庻民(敷/分)¶
(也/書)先王子惠困窮　惠鮮(鰥/寡)周禮遺人(掌其委積/以待施惠)懐子¶
好施(士多歸之/欒盈也傳)在禮家施不及國　歌舞(陳氏之施/人歌舞之)博¶
<pb:KR3k0008_WYG_035-16b>¶
施(子貢曰如有博施於民而能濟衆何如/可謂仁乎子曰何事於仁必也聖乎)魏成食禄千¶
鐘(什九在外/什一在内)馬援散財(馬援田牧有牛馬羊數千榖萬/斛歎曰殖財貴能散施否則守)¶
(錢虜耳乃/盡頒故舊)王丹務周給(後/漢)寇恂字翼(所得禄賜施朋友/故人曰吾因士大)¶
(夫致此豈/可獨受耶)君子以振民育徳(易/)散鹿臺之財(發鉅橋之/粟周書)¶
陳錫(哉周/能施)出公粟(傳宋飢司城子罕請於公出公粟使/大夫皆貸司城氏貸而不書不作記)¶
(籍/)施而不徳　陳氏以家量貸而以公量收之(陳氏家/量比公)¶
(皆加/之也)施取其厚　宋公子鮑禮於國人(年自七十已上/無不饋貽也)¶
與爾鄰里鄉黨乎(夫子謂/原憲)惠而不費　漂母哀王孫饋¶
<pb:KR3k0008_WYG_035-17a>¶
食(韓/信)成詔入榖(賑貧者/賜直)義穀(後漢黄香為魏郡年飢分/俸禄贍貧人豐冨之家各)¶
(出義/榖)樊重假貸數百萬(遺令焚/削文契)載殽糧(竇武得兩宫賞/賜悉與親族及)¶
(載殽糧於路/以施民也)梁高字伯夏(載穀於城門與貧/餒者不宣己惠)散軍糧(舒/仲)¶
(應以袁術軍糧散給飢人術/曰足下欲獨受天下重名乎)餼國人粟(鄭子罕卒子展/以子罕之命餼)¶
(國人粟一鐘在/喪故假父命也)與人者不曰來取(禮/)妄施(莊子屠羊說/從楚昭王出)¶
(奔不受賞曰豈使/吾君有妄施之名)指囷(魯肅子敬不治家事以散財賑/窮結士為務周瑜為居巢長過)¶
(肅并求資糧肅時有兩囷米各三千斛肅乃/指一囷與瑜瑜益知竒遂定僑札之交也)姊助分施¶
(駱統君緒事嫡母謹時人多困乏統為飲食與之衰少/其姊仁愛問知之曰何不告我乃以私粟與統并告母)¶
<pb:KR3k0008_WYG_035-17b>¶
(使分/施也)散父米(呉全琮子撗父柔使齎米數千斛到呉有/所市琮皆散施空舩還父怒之琮曰所市)¶
(非急而士大夫有倒懸/之患不及啓報父竒之)孔卻州縣饋遺(廣徳公主下嫁/于琮從琮貶韶)¶
(州卻州/縣饋遺)不受(莊淑公主下嫁杜悰出為澧州/刺史主與偕州縣供具拒不受)饋鹿(裴休/有饋)¶
(鹿者諸生共薦之休不食曰䟽/食猶不足今一啖肉後何以繼)饋十羊(楊晟王建使王/宗裕率騎五萬)¶
(圍晟遂約降建饋十羊晟/曰以我為机上肉乎不出)虀葛(周寶奔牛埭高騎饋以/虀葛諷其且亡也寶抵)¶
(于地曰公有吕用之難/方作無誚我即奔常州)多饋金帛(鄭餘慶自至徳後方/鎮除拜必遣内使持)¶
(幢節就第至則多饋金帛且以媚天子唯恐不厚故一/使者納至數百萬緡憲宗毎命餘慶必誡使曰是家貧)¶
(不可妄求取議者或詆/其沽激餘慶不屑也)韓信所以感推食之恩申戰勝¶
<pb:KR3k0008_WYG_035-18a>¶
之威(文粹栁冕/論文武書)¶
　　　慶遺(十一/)¶
白詒我佩玖　雜珮以贈之　不敢稅(記曰未仕者不/敢稅人如稅人)¶
(則以父/兄之命)與人者不曰來取(禮/)凡遺人弓者(張弓尚筋/弛弓尚角)凡¶
以弓劒苞苴簞笥問人者操以受命如使之容(問猶遺/也禮)¶
狄滅衛衛人廬于曹齊桓公(歸以乗馬祭服五/稱歸夫人魚軒)宋公子¶
鮑(見/上)晉重耳及曹僖負羈饋盤飱寘璧焉(注云寘飱中/恐人見也云)¶
(無境外之/交故也)晉人誘士會將行繞朝贈之以䇿　饋孔子¶
<pb:KR3k0008_WYG_035-18b>¶
豚(陽貨欲見孔子/使孔子來拜之)君子於有饋者不能見則不視其所¶
饋(注謂有疾不/見則不納)厚徃而薄來　不過具食器(漢鄭莊性/廉不治産)¶
(然饋遺不過食噐/注謂一盤食也)江都王建遺越繇閩侯錦帛(閩侯亦/遺荃葛)¶
(荃葛今之布/或曰細葛也)朱邑(為大司農無/束脩之饋)尹翁歸(為市吏不受饋/遺百賈畏之)¶
人訟亭長受米肉(䇂茂為宻/令不坐)問所由(晉陶侃為荆州有/奉遺者皆問所由)¶
(若力所致雖微必喜慰賜三倍若非禮得/之即厲聲呵辱還其所饋人於是勤於農)恐以財貨汚¶
君(朱暉文季太守阮況欲市其牛暉不從/況卒暉乃厚贈曰前者恐以財貨汚君)魚相煦以濕¶
相濡以沬不如相忘於江湖(莊/)小惠未徧　受饋不謝¶
<pb:KR3k0008_WYG_035-19a>¶
(劉殷時人嘉其志行競以榖帛遺/之受而不謝云待後貴當相酬也)楚王老有嘉惠(恤老/也)¶
不受(太祖徴華歆賔客故人送行贈遺數百歆不拒宻/題識臨去謂曰恐懐璧為害願諸君為之計衆乃)¶
(知之各/留其贈)又(羅含君章父宰新塗後含到縣縣人以含舊/宰之子咸致賂遺不拒及歸悉封留而去)¶
又(于寶與翟陽船賣之買絹寄/還本為惠反煩之益愧歎也)旦發暮還(晉茍晞道將/在兖州見朝)¶
(政亂懼害毎得珍物貽都下親貴去五/百里恐不鮮美求得千里牛旦發暮還)漂母饋飯(僖妻/饋飱)¶
孔奉賜悉遺親黨(李勉位將相所得/奉賜悉遺親黨)賂遺得權幸心(李/聽)¶
(罷為太子少傅聽素以賂/遺得權幸心故多為助力)歌兒狗馬金貝踵疊其門(楊/國)¶
(忠逺近饋問閹稚歌兒/狗馬金貝踵疊其門)幃頭紗(元和大和已來左右中/尉或宻以幃頭紗贈清)¶
<pb:KR3k0008_WYG_035-19b>¶
(望者則明晨必有爰/立之制出南部新書)四方賂遺嵗積鉅萬(五代晉臣桑/維翰權勢既)¶
(盛四方賂遺/嵗積鉅萬)贈遺藩渥(㐮武郡王琛初與太常卿鄭元/璹持女伎聘突厥始畢可汗約)¶
(和親始畢禮/之贈遺藩渥)自弱冠誓不通親友獻遺(杜暹自弱冠誓/不通親友獻遺)¶
(以此/終身)¶
　　　慶賀(十二/)¶
白不知所賀(子玉治兵于蒍鞭七人貫三人耳國老皆/賀子文蒍賈後至不賀曰不知所賀子玉)¶
(過三百乗不能以入茍/入而賀何後之有傳)婚禮不賀(人之/序也)賀取妻者(曰聞/子有)¶
(客使/某脩)慶弔相隨　里舍賀生男(盧綰父與太上皇同里/善髙祖與綰同日生里)¶
<pb:KR3k0008_WYG_035-20a>¶
(中持牛酒相賀兩家子長相愛里中喜兩/家相善子同日生又相愛復賀兩家也)賀錢萬(吕公/善沛)¶
(令從人避仇豪傑聞令有重客皆往賀不/滿千錢坐堂下髙祖紿謁者曰賀錢萬)馬援軍還(故/人)¶
(多迎勞平陵人孟兾名有謀於座賀/援援曰吾望子有善言反同衆人也)相慶孔受弔不受¶
賀(岑文本為中書令有憂色母問之荅曰非勲非舊責/重位髙所以憂也有來慶者輒曰今日受弔不受賀)¶
三慶(酷吏郭𢎞霸時大旱𢎞霸死而雨又洛陽橋乆壊/至是成都人喜后問羣臣外有佳事邪司勲郎中)¶
(張元一曰比有三慶旱/而雨洛橋成𢎞霸死)背著牀瞑(來俊臣斬于西市人/皆相慶曰今得背著)¶
(牀瞑/矣)賀聲盈耳(栁宗元送/蕭鍊序)拜慶寜覲光耀族屬(送班孝/廉序)¶
髙堂稱慶里閈更賀(方將髙堂稱慶里閈更賀曵&KR0322;/峩冠榮南諸侯之邦送苑論)朝¶
<pb:KR3k0008_WYG_035-20b>¶
野相賀(李義府流/朝野相賀)泥金帖子(新進士毎及第以泥金書/帖子附於家書中鄉曲親)¶
(戚例以聲樂相慶謂/之喜信也天寶遺事)制下士相賀於朝(楊綰遷吏部元/載秉政忌綰望)¶
(髙䟽薄之載得罪綰同平/章事制下士相賀於朝)宗戚詣慶(鄭肇既視事宗戚/詣慶搔首曰歇後)¶
(鄭五作宰相/事可知矣)歸與妻子相慶(裴諗為翰林承㫖適㑹帝/幸其院諗即稱謝帝曰可)¶
(歸與妻子相慶取御奩果以賜諗/舉衣跽受帝顧宫人取巾裹賜之)洒然相賀(徐有功起/為左肅政)¶
(臺侍御史天下聞有/功復進皆洒然相賀)清朝燕人(杜甫賀陽城郡/王太夫人加恩)¶
　　　薦獻(十三/)¶
白水潦降不獻魚鼈(禮/)獻鳥者佛其首(為其喙害人/也佛戾也)獻¶
<pb:KR3k0008_WYG_035-21a>¶
車馬者執䇿綏獻甲者執胄獻杖者執末獻民虜者操¶
右&KR0209;獻粟者執右契獻米者操量鼓獻熟食者操醬齊¶
獻田宅者操書致　獻人禽加於一雙則執一雙以將¶
命委其餘(加猶/也)犬則執緤左牽之　守犬田犬擯者既¶
受乃問犬名　牛則執靷馬則執靮(皆右/牽之)甲若有以前¶
之則執以將命無以前之則袒櫜奉胄器則執蓋弓則¶
左手屈䪅執拊(韣弓/衣也)劒則啓櫝加夫襓與劒焉(注櫝劒/函夫襓)¶
(劒衣/也)父母在饋獻不及車馬　潢汙行潦之水(可羞於/王公傳)¶
<pb:KR3k0008_WYG_035-21b>¶
楚樂伯使攝叔(奉麋獻焉/獻叔也)士有獻(他日君問之曰安取/彼再拜稽首而後對)¶
獻金玉(曰致馬資/於有司)居山不以魚鼈為禮(居澤不以/豕鹿為禮)天不¶
生地不養(君子不/以為禮)獻禽之未至(言未至獻/禽之時也)問物所由(陶/侃)¶
(事見/上注)西旅獻獒(書/)頴考叔有獻於莊公而諌之(傳/)孔獻¶
女伎(齊國昭懿公主憲宗即位獻女伎帝/曰太上皇不受獻朕何敢違還之)饋獻精腆(邱/和)¶
(拜代州刺史煬帝/北廵和饋獻精腆)獻繒錦(崔寜反代宗詔宰相杜鴻漸/為劒南西川節度徃平其亂)¶
(㑹寜遣使至獻繒錦數萬辭卑/甚約鴻漸貪其利遂入成都)四方獻饋不及門(劉瞻/四方)¶
(獻饋不/及門)門無饋餉(李/珏)獨無所獻(李峴呉王恪孫也𤣥宗/幸温湯甸内巧供億以)¶
<pb:KR3k0008_WYG_035-22a>¶
(媚上峴獨無/所獻帝異之)漢文罷獻(詔還騄駬鑾輅徐驅焉用千里/翟裘既焚筒布則毁文粹李徳)¶
(裕罷/獻箴)天子誕日諸道爭以侈麗奉獻(不則為老子浮屠/解禱事衮以謂漢)¶
(文帝還千里馬不用晉武帝焚雉頭裘宋髙祖碎琥珀/枕是三主者非冇聦明大聖以致治安謹身率下而已)¶
(今諸道饋獻皆靡侈不急而節度使非能男耕而女織/者類出于民是斂怨以媚上也請皆還之上嘉納常衮)¶
(傳/)幽燕使者(幽燕通使者杜/甫送路使君)¶
　　　奉使(十四/)¶
白衘君命而使　祗役勤王　臣能承命為信　死而¶
成命(臣之/禄也)下臣獲考　解揚成命(死又/何求)使乎使乎(善之/道也)¶
<pb:KR3k0008_WYG_035-22b>¶
指使(六十曰/耆指使)時使　皇皇者華君遣使臣也送之以禮¶
樂言逺而有光華也　皇皇者華(于彼原/隰詩)四牡勞使臣¶
之來也有功而見知則說矣　四牡騑騑(周道/逶遲)怵惕奉¶
公(咨諏/問政)載馳載驅　使四方(子曰使於四方不/辱君命可謂士矣)使適四¶
方(周官/曰)擇任而往奉爾君事(敬無/廢命)傳遽之臣(以車馬/給使也)七¶
十者適四方(乗安車自稱曰老/夫行役以婦人)二星入蜀(李郃占/知之)千里¶
程(漢舊儀奉璽書使者乗/馳傳日夜千里為程也)周官行人(漢儀/使者)不制以辭(說/苑)¶
(曰明君之使臣也任/以事而不制以辭)奉辭復命　朝受命而夕飲冰¶
<pb:KR3k0008_WYG_035-23a>¶
執圭(禮大夫執圭而/使者以申信)張旌(儀禮使者及境張/旌謁門人謁告也)軺車　驛¶
騎　星駕(皆使/車也)周禮逹八節使四方(山國用虎節土國/用人節澤國用龍)¶
(節皆以/金飾之)齊國莊子來聘(自郊勞至於贈賄禮成/而加之以敏敏審於事)輕幣敬¶
使(傳子叔齊子為季武子介以㑹目是晉人輕/魯幣而益敬其使齊子相季武子以禮故也)承君命¶
不忘敏(叔向曰薳罷有後於楚/宜哉承君命不忘敏)任賢使能(周禮/云)凡為使¶
者(已受命君言不宿/於家急君使也)肅肅宵征(夙夜在/公詩)豈不懐歸(王事/靡盬)¶
遇疾(公羊傳曰公子遂如齊至黄有疾而還大夫以君/命出聞父母䘮徐行而不反况病乎注聞父母喪)¶
(不忍疾行君/使人追之也)又(穀梁曰公子遂如齊至黄乃復乃者亡/乎人之辭也注大夫受命而出雖死以)¶
<pb:KR3k0008_WYG_035-23b>¶
(尸將命今遂以疾而還/失禮違命故曰亡乎)尸造于朝(大夫聘未至而卒則/既殯而造于朝介將)¶
(事/也)使者旁午(旁午謂一縱一横也/盖使者縱横也漢書)牛軒之使　鳯舉(班/固)¶
君子于役　星言夙駕(詩/)周禮夷使(四夷/之使)有徴事奉使¶
四方(徴師/役也)使縱横之流蓋出行人之官(受命不受辭不/辱君命此其所)¶
(長也及邪人為之/則尚諼而棄信也)人事之患隂陽之患(葉公諸梁使齊/問孔子曰王使)¶
(諸梁甚重齊待使者甚敬事不成當有人事之患事成/必有隂陽之患注云人患雖去喜懼戰于心固以結冰)¶
(炭於五藏矣吾㸑無欲清之人今/吾朝受命而夕飲冰我其内熱乎)宜重選(温嶠字子真/上疏曰選使)¶
(宜重不可減二/千石見居三品)請治行(鄭莊事見/行旅門)朝冐霧露(晝被/塵埃)夏為¶
<pb:KR3k0008_WYG_035-24a>¶
大暑暴炙(冬為風/寒偃薄)朝受命(夕引/道)蘇武丁年奉使(皓首/而歸)¶
廢命弃事不忠(廢命/非敬)弃君之命　子曰誦詩三百(授之/以政)¶
(不逹使於四方不能/専對雖多亦奚以為)樂祈以君命越疆而使(宋致使而/私飲酒不)¶
(敬二君不可不討/乃執之晉執之也)廢職(弃/命)臣節無失(寜念解/楊之忠)君命不恭¶
(宜及樂/祈之責)既辱君命(是速/爾尤)後漢李郃(為漢中戸曹吏時竇/憲納妻郡國有禮事)¶
(錢郃諌太守憲危亡可勿與交通不聼遂自請行許之/所在停留以觀變至扶風憲就國自殺友黨悉誅與交)¶
(通者免官唯/漢中不預)行人失辭　使而失命　召而不來(是稱/姧也)¶
獻空籠(齊使淳于髠獻鵠于楚出郭門飛其鵠揭空籠/徃曰臣過上水不忍鵠之渴飲之遂飛去欲買)¶
<pb:KR3k0008_WYG_035-24b>¶
(代之是欺吾王也云云楚王/曰善哉得子言倍於鵠矣)後漢鄭興(奉使私買奴婢/左遷蓮芍令)¶
墯慢孔神情爽拔可使捕(李義琛文成公主貢金遇盗/於歧州主名不立太宗召羣)¶
(御史至日義琛曰是人神情爽抜可使/推捕義琛徃數日獲賊帝喜為加七階)子昻三事(陳子/昻對)¶
(三事一言九道出大使廵按天下申黜陟求人瘼臣謂/計有未盡也且陛下發使必欲使百姓知天子夙夜憂)¶
(勤之也羣臣知考績而任之也姦暴不逞知將除之也/則莫如擇仁可以恤孤明可以振滯剛不避彊禦智足)¶
(以照姦者然後為使故輶軒未動而天下翹然待之矣/今使且未出道路之人皆已指笑欲望進賢下不肖豈)¶
(可得邪有遣使之名無遣使之實使愈出天下/愈弊徒令百姓道路送往迎來不見其益也)檄取庫¶
錢(蘇頲檢校益州大都督長史前司馬皇甫恂使蜀檄/取庫錢市錦半臂琵琶捍撥玲瓏鞭頲不肯予因上)¶
<pb:KR3k0008_WYG_035-25a>¶
(言遣使御命先取不急非陛下以山澤贍軍費意或謂/頲公在逺回得忤上意頲曰不然明主不以私愛奪至)¶
(公吾可以逺近/廢忠臣節邪)處決平恕(馬懐素以十道使黜/陟江西處决平恕)幽鎮宣¶
諭(温造為幽鎮宣諭使賜緋衣至范陽總櫜鞬迎造為/開示禍福劉總懼矍然若兵在頸時劉總比年上書)¶
(請覲使問行期乃不報/穆宗曰卿為我行諭意)奉使稱㫖(盧羣淮西呉少誠擅/决司洧水溉田使者)¶
(止之不奉詔命羣臨詰少誠曰是於人有利羣曰臣道/貴順恭恪所以為順也專命廢順雖利何有為陳古今)¶
(成敗事逆順禍福皆有効所以/感動之少誠竦然奉使稱㫖)宣布天子徳意(李靖授/嶺南撫)¶
(慰大使以嶺海陋逺乆不見徳非震威武示禮義則無/以變風即率兵南廵所過問疾苦延見長老宣布天子)¶
(徳意逺/近懽服)寜朔大使(竇静改夏州都督詔曰北方之務悉/以相委以卿為寜朔大使朕無北顧)¶
<pb:KR3k0008_WYG_035-25b>¶
(憂/矣)多振寃滯(劉祥道詔廵察關/内道多振寃滯)毬場宣詔(崔從遷右丞/王承宗請割)¶
(徳棣而遣子入侍也憲宗選堪使者以命從議者謂承/宗狠譎非單使可屈次魏田𢎞正請以五百騎從辭之)¶
(惟童騎十數疾趍鎮集軍士毬場宣詔為陳逆順大節/禍福之効音辭暢厲士感動承宗自失貌愈恭至泣下)¶
(即按二州户/口符印上之)動揺山岳震慴州縣(韋思謙曰御史出使/不能動揺山岳震慴)¶
(州縣為/不任職)復十道使(張廷珪請復十道使廵視州縣帝然/然納之因詔陸象先等分使十道)¶
至震畏(韋見素天寶五載為江西山南黔中/嶺南道黜陟使繩糾吏治所至震畏)單使弄頰¶
(李軌㑹安脩仁兄與貴本在長安自表詣涼州招軌帝/曰軌據河西連吐谷渾突厥今興兵討擊尚為難單使)¶
(弄頰可下邪與貴曰軌盛彊誠然若曉以逆順禍福宜/聽如慿固不受臣世涼州豪望多識其士民而脩仁為)¶
<pb:KR3k0008_WYG_035-26a>¶
(軌信任典事樞者數十人若/候隙圖之無不濟帝許之)請　傳行天下(宇文融自/請馳傳行)¶
(天下事無巨細先上勸農使而後上臺省須其意乃/行下融所過見髙年宣天子恩㫖百姓至有感涕者)魏¶
博宣慰(孔巢父為魏博宣慰使巢父辨而才及見田悦/與言君臣大義利害逆順開曉其衆是時恱久)¶
(不臣下皆厭亂雜然喜曰不圖今日還為王人酒中恱/起自陳騎射工曰陛下見用何敵不摧巢父曰若爾不)¶
(蚤自歸乃一劇賊耳恱曰能為劇賊豈不能為功臣乎/巢父曰國方多虞待子而息恱謝焉數日田緒殺恱遂)¶
(與大將刑曹俊等聽命巢父/即以緒權知軍務紓其難)勞問循慰(奚陟貞元八年/遷中書舍人於)¶
(是江南淮西皆大水詔陟/勞問循慰所至人人便安)使者趣戰(哥舒翰帝趍翰出/潼闗復陜洛從國)¶
(忠之言使者趣/戰項背相望)持節直入其軍(李&KR0352;徐州張建封卒兵/亂囚監軍迫建封子愔)¶
<pb:KR3k0008_WYG_035-26b>¶
(主軍務帝以&KR0352;剛敢拜宣慰使持節直入其軍大會士/喻以禍福出監軍獄中脫桎梏使復位衆不敢動愔即)¶
(上表謝罪稱留後&KR0352;曰非詔命安得/輒稱之削去乃受即還稱㫖遷郎中)賜金紫持節(袁滋/韋臯)¶
(始招來西夷異牟尋内屬徳宗選郎吏可撫循者皆憚/行至滋不辭帝嘉之擢祠部員外郎兼御史中丞賜金)¶
(紫持節往踰/年還使有指)願得天子一節(柏耆王承宗以常山叛朝/廷厭兵耆杖策詣淮西行)¶
(營謁裴度且言願得天子一節馳入鎮可掉舌下之度/為言乃以左拾遺往既至以大誼動承宗至泣下乃請)¶
(獻二州以二子入質真擢/耆左拾遺由是聲震一時)敕使(柳公綽奏比舘遞匱乏/驛置多闕敕使衣緋紫)¶
(者所乗至三四十驛/黄緑者不下十數)有専對才(于頔為吐蕃計/㑹使有専對才)巡邊(程/异)¶
(同平章事明年西北軍政不治儀置/巡邊使憲宗問孰可者乃自請行)固辭(元行冲出為/岐州刺史兼)¶
<pb:KR3k0008_WYG_035-27a>¶
(關内按察使自以書/生非彈治才固辭)分道賑贍(劉憲父思立在髙宗時/為名御史于時河南大)¶
(旱詔遣御史中丞崔謐等分道賑贍思立建/言蠶務未畢而遣使撫廵所至不能無勞餞)花鳥使(吕/向)¶
(帝遣使来擇天下姝好納之後宫/號花鳥使向因奏美人賦以諷)遂使乗驛視吾饑人¶
(杜牧作/權審制)慰撫流散宣導恩澤(同/上)行營宣慰(元和中憲宗/縁淮西乆未)¶
(成功遣尚書左丞許孟容行營宣慰令面/詰責光顔重𦙍一月内平賊賛皇一品集)布宣天子徳¶
澤魏人歡服(裴度元和六年以司封員外郎知制誥田/洪正效魏博六州于朝憲宗遣度宣諭洪)¶
(正知度為帝髙選故郊迎趨跽受命且請徧至屬/州布宣天子徳澤魏人由是歡服還拜中書舍人)傳聲¶
看驛使送節向河源(杜甫東/樓詩)孱僮單騎(張薦顔真卿為/李希烈所拘遣)¶
<pb:KR3k0008_WYG_035-27b>¶
(兄子峴及家僕奏事皆留内侍省不得出薦上疏曰去/正月中奉使淮西期不先戒行無素備受命之出不宿)¶
(於家親黨不遑告别介副不/及陳請孱僮單騎即日載馳)出使者冠蓋相望(李嶠上/疏朝廷)¶
(萬機非無事而機事之動常在四方故出使者冠盖相/望今已置使則外州之事悉得専之傳驛减矣請率十)¶
(州置一/御史)李素立(見名/字門)¶
　　　専命(十五/)¶
白卿非君命不越竟(傳/)大夫出疆有可以安國家定社¶
稷專之可也　不制以辭(說苑曰明君之使人/也任以事不制以辭)專對¶
茍叶盡忠之節(難科專/逹之辜)違命折劵尚不論辜(馮/驩)矯制發¶
<pb:KR3k0008_WYG_035-28a>¶
倉猶聞釋罪(汲/黯)使者誠為擇利(或人未/可與權)行人將欲敗謀¶
(難從/膠柱)鄧攸免官(見/上)遂事(公羊公子結媵陳人之婦遂及/齊侯宋公盟遂事也使者受命)¶
(不受/辭)馮奉世陳湯矯制(見軍矯/制門)汲黯發倉(見不合/施門)徐偃¶
鼓鑄(博士徐偃行風俗矯制使膠東魯國鼓鑄鹽鐵還/奏張湯劾至死偃以春秋之義有可以安國家定)¶
(社稷專之可也詔終軍問罪詰曰古者諸侯國異俗百/里不通故有不受辭專可之冝今萬國為一天下同風)¶
(偃廵封域之中稱以出疆何也且鹽鐵在國家不足為/利害而以安社稷為辭何也矯作威福以干名譽罪重)¶
(而所就小/偃即死)不至而反(汲黯字長孺上使視東越相攻不/至呉而反曰越人相攻不足辱天)¶
(子之/使)受賂(范睢從須賈使齊齊王賜金須賈以告魏/齊齊以睢告國隂事得金擊睢折脅拉齒)又¶
<pb:KR3k0008_WYG_035-28b>¶
(南越王賜陸賈/櫜中装直千金)又(司馬相如使蜀/時受金失官)作徒衣(鍾離意子阿/部送徒詣河)¶
(内時寒徒病不能行意移牒屬縣使/作徒衣縣上狀意亦具聞帝善之)施惠(孟常使魏子/収邑三萬不)¶
(致曰有賢者轉假與之矣後/受施者自刎明孟常不反也)雖有君命(何其/速也)茍利國家¶
(專之/可也)示不敢專(禮/)義有隨時(恭無/專命)士匄侵齊及榖聞齊¶
侯卒乃還禮也(嫌其不待君命為失禮故明/言其禮也又善不伐䘮也傳)孔矯詔(則/天)¶
(皇后武氏有上封事言嶺南流人謀反者大后遣攝右/臺監察御史萬國俊就按得實即論决國俊至廣州盡)¶
(召流人矯詔賜自/盡皆號哭不服)臣道貴順(盧/羣)衘命北闕撫寧南方(茍/利)¶
(國家專之可也李/陽冰上李大夫書)¶
<pb:KR3k0008_WYG_035-29a>¶
　　　採風謡(十六/)¶
白奉兹星使(採彼/風謡)後漢和帝(分遣使者各至諸/郡觀採其風謡)勤宣帝¶
命(敷求/人瘼)使從俗(從所/宜也)風俗通曰(周秦帝以嵗八月遣輶/軒之使採異方言還奏)¶
(之藏於/私室)周適四方廵行風俗(漢分八使/觀採方言)省問國風圖寫¶
山川(後溪李恂拜侍御史持節使幽州慰撫北狄/所過皆圖畫山川屯田聚落百餘卷悉奏之)漢遣¶
八使廵行風俗(皆選素有盛名周舉杜喬欒巴張綱等/分天下刺使二千石有贓罪顯明者驛)¶
(馬上之墨綬已下/使輒収舉號八俊)舉賢(史鄭安平操范睢亡匿奉使謁/者王稽至魏安平詐為卒侍王)¶
(稽稽問曰魏有賢人可與俱西游者乎安平曰臣里中/有張禄先生欲見君其人有仇不敢晝見乃夜見之稽)¶
<pb:KR3k0008_WYG_035-29b>¶
(遂載入秦/卒為秦相)又(暴勝之為直指使至勃海聞雋不疑賢遣/使請不疑相見薦詣公車拜青州刺史)¶
舉賢使(漢武使博士循行天下舉獨行君子士有/特招使者之任也注士有異行湏特招也)觀風¶
孔五術察風俗(陸贄補渭南尉徳宗立遣黜陟使十一/人行天下贄說使者請以五術察風俗)¶
(曰聽謡誦審其哀樂納市賈觀其好惡訊簿書/考其争訟覽車服等其儉奢省作業察其趣舍)遣御史¶
察風俗(則天光宅元年十二月/戊子遣御史察風俗)發輶軒(文粹皮日休霍/山賦序所至州)¶
(縣山川未嘗不求其風謡以訟/其文幸上發輶軒使得採以聞)或忿形謗讟或醜肆謳¶
謡(陸宣公奏議諸道貢珍遽私别庫試詢候舘之吏兼/採道路之言果如所虞積憾已甚或忿形謗讟或醜)¶
(肆謳/謡)容其身到屬縣(李嶠請率十州置一御史容其身/到屬縣閭里督察姦訛采風俗然)¶
<pb:KR3k0008_WYG_035-30a>¶
(後可課/其成功)¶
　　　按姦慝(十七/)¶
白儆于有位　提舉國章(糾逖/王慝)奉辭問罪　暴勝之持¶
斧以懲姦(漢武帝末盗賊羣起拜暴勝之為/直指使者衣繡衣持斧逐捕盗賊)張綱埋輪¶
京師振悚(張綱在八使廵行中年少官卑受命埋輪洛/陽都亭曰豺狼當路安問狐狸遂劾奏梁冀)¶
(京師/振恐)范滂攬轡天下澄清(滂請為詔使案察冀州滂登/車攬轡慨然有澄清天下之)¶
(志後/漢)提振綱紀(案察/姧宄)晉王導使八部(從事之部顧和君/孝在數中還同時)¶
(見諸從事各言二千石得失和獨無言導問/之和曰明公為政寜有漏網何縁有所察也)孔智足以¶
<pb:KR3k0008_WYG_035-30b>¶
照姦(陳子昻三事姦暴不逞知將除之也則/莫若擇智足以照姦者然後以為使)繩糾吏治¶
(韋見素天寶五年為江西山南/黔中嶺南道黜陟使繩糾吏治)¶
　　　殺使(十八/)¶
白(不廢/命附)樂祈不敬雖聞可討之辭(宋樂祈聘晉未致君/命而飲酒范獻子曰)¶
(不敬二君不可/不討遂執之)伯蠲無辜終貽非禮之誚(晉伐鄭鄭人/使伯蠲行成)¶
(晉人殺之非禮也古者/兵交使在其間可也)虐執使臣將以釁鼓(楚伐呉使弟/蹶由犒師楚)¶
(靈王執之/將以釁鼔)楚子使申舟聘于齊不假道于宋舟曰我則¶
必死王曰殺汝我伐之見犀而行(犀舟之子託其子/而行示必死傳)及¶
<pb:KR3k0008_WYG_035-31a>¶
宋華元殺之　不廢命晉使解揚如宋(曰晉師悉起將/至矣楚子執之)¶
(使反其言解揚許之乃見宋人遂致/其君命楚子問之對曰云云遂赦之)又(魏閻温伯儉時/馬超圍冀城急)¶
(州遣温宻出告救於夏侯淵為超所獲超使言於冀城/云東方無救温偽許之乃將至城下曰淵軍三日至勉)¶
(之勉之/遂殺之)又(劉整鄭為諸葛恪所/獲事與上閻温相類)又(後漢冦恂子翼擊髙/峻峻遣軍師皇甫文)¶
(出謁辭禮不屈恂怒欲斬諸將以為不可恂不聽斬之/峻即日降諸将問之恂曰文峻之腹心殺之則峻亡其)¶
(膽所以降耳諸/將曰非所及也)孔孔巢父(李懐光據河中帝復令巢父/宣慰罷其兵以太子太保授)¶
(之懐光素服待命巢父不止衆忿曰太尉無官/矣方宣詔乃譟而合害巢父并殺中人啖守盈)劉悟斬¶
使者(藩鎮劉悟李師道被討使將兵屯曹法一而信士/卒樂為用悟徙營潭趙魏師壁阿井或言悟且亂)¶
<pb:KR3k0008_WYG_035-31b>¶
(不如速去師道遣使兩軰來責戰宻語其副張暹使斬/悟使者與暹屏語移時悟疑之暹以情告悟乃斬使者)¶
李希烈害顔真卿(希烈拘送真卿蔡州希烈弟希倩坐/朱泚誅希烈因發怒使閹奴等害真)¶
(卿曰有詔真卿再拜奴曰宜賜卿死曰老臣無状罪當/死然使人何日長安來奴曰大梁來罵曰乃逆賊耳遂)¶
(縊/殺)呉溆被害(朱泚反溆齎詔見泚具道帝不疑而/泚業僣逆留溆客省不遣卒被害)縱使¶
者戕之(統葉䕶可汗明年射匱使使來以葛薩邦有世/憾請殺之帝不許羣臣曰存一人失一國後且)¶
(為患秦王曰不然人來歸我我殺之不祥帝又不/聽宴禁中酒酣至中書省縱使者戕之不宣也)吾行¶
必不免(周世宗征淮李景懼遣王知郎求和又遣鍾謨/稱臣不荅乃遣王崇質副孫晟奉表謨與晟皆)¶
(言景願割六州之城世宗已取滁揚諸州因留使者不/遣初晟之奉使也語崇質曰吾行必不免及崇質還而)¶
<pb:KR3k0008_WYG_035-32a>¶
(周兵數敗盡失所得諸州世宗召晟問江南事晟不對/世宗怒㑹重進以景蠟書來多斥周過惡由是發怒曰)¶
(安得此指斥之言乎亟召収晟下獄及其/從者二百餘人皆殺之晟臨死神色怡然)¶
　　　遇讐(十九/)¶
白子夏曰居昆弟之仇如之何子曰仕不與共國衘君¶
命而使雖遇之不鬬(禮/)以私害公非忠也(傳/)奉辭成命¶
(必念解/揚之忠)損怨避仇(宜寡趙/喜之怒)虐我則讎(誠謂一/之已甚)衘君之命¶
(且宜兩/不相傷)未復命於飲冰(寜報仇/於劘刃)皇華奉命(白刃/相讎)魯使敬¶
叔弔滕伯(惠伯為介及郊懿伯之忌不入惠伯曰政也/不可以叔父之私不將公事遂入注懿伯惠)¶
<pb:KR3k0008_WYG_035-32b>¶
(伯叔父也忌怨也惠伯/不以私害公故遂入)捨則崇讎(報為/廢命)與夫失節(寜其/斷恩)¶
居兄之仇(避為/不弟)私讎不及公(傳/)見讎不殺雖類寛身受¶
命而行亦宜獲考(傳不可以見讎而不殺又曰/下臣獲考獲考謂事得成)孔使者¶
屢覘休璟(唐休璟吐蕃來請和既宴使者屢覘休璟后/問焉對曰洪原之戰是將軍多殺臣士卒其)¶
(勇無比今願識之后嗟異擢/右武威金吾二衛大將軍)¶
　　　使絶域(二十/)¶
白蘇武(漢使匈奴十九年不/失節歸為典屬國)傅介子以馬監求使大宛¶
(因詔責樓蘭龜兹遂帥/吏斬之還封義陽侯)張騫(使外國窮河/源封博望侯)請使絶域(路/温)¶
<pb:KR3k0008_WYG_035-33a>¶
(舒請使絶域暴骨方外盡臣下節太僕/杜延年問狀罷歸故官以言無可取)請長纓以覊虜¶
(終軍請使拜諫議大/夫使南越而云云)定逺侯(班超見/志節門)陸賈(使南越南越/王尉佗内屬)¶
(賜賈櫜中/装直千金)使於四方(不辱/君命)丁年奉使白首而歸(李陵與/蘇武書)¶
單車之使(漢詔求才/可使絶域)落蕃田令(因王事落蕃未還有親/屬同居者其身分之地)¶
(六年乃追身還之曰隨便充給即身死王事者子孫/雖未成丁亦不追戰場人篤疾亦不追咸聽終身也)没¶
蕃人還戸貫令(没蕃得還及化外歸朝者所在州鎮給/衣食具狀送省奏聞化外人於寛郷附)¶
(貫安置落蕃人依舊貫無/舊貫任於近親附貫也)出禮義之鄉入無知之俗(李/陵)¶
(書/)漢使王烏(窺匈奴匈奴請漢使不去節不黯面不入/穹廬烏習胡事乃去節黯面單于愛之遣)¶
<pb:KR3k0008_WYG_035-33b>¶
(子入侍後使楊信不/去節坐穹廬之外)求還(班超仲叔乆在絶域思土上/疏願生入玉門關帝從之)¶
千里有不歸之魂(殊鄉有哀/苦之事)隨絶域之聘人(領天隅/之歸客)孔¶
入蕃㑹盟(李揆為盧杞所惡用為入蕃㑹盟使揆辭老/恐死道路不能逹明命帝惻然杞曰和戎者)¶
(當練朝廷事非揆不可異時年少揆者不敢辭至蕃酋/長曰聞唐有第一人李揆公是否揆畏留因紿之曰彼)¶
(李揆安/肯來耶)董晉(李涵持節送公主於回紇署晉判官回紇/恃有功見使者倨因問嵗市馬而唐歸我)¶
(賄不足何也晉曰我非無馬而與爾為市為/爾賜者不已多乎衆皆南面拜不敢有言)食鐵石人¶
(和逢堯突厥嘿啜請尚公主逢堯以御史中丞報可嘿/啜遣貴近頡利來曰詔送金鏤具鞍乃塗金非天子意)¶
(使者不可信雖得公主猶非實請罷和親欲馳去左右/色動逢堯呼曰我大國使不受辭我可輙去乃牽持其)¶
<pb:KR3k0008_WYG_035-34a>¶
(人謂曰漢法重女壻而送鞍具欲安且久不以金為貴/可汗乃貪金而不貴信邪嘿啜聞曰漢使至吾國衆矣)¶
(斯食鐵石人不可易因備禮/以見可汗為斂髪南面再拜)諭罷可汗兵(鄭元璹劉武/周將宋金剛)¶
(與突厥處羅可汗掎角冦汾晉詔元璹諭罷可汗兵不/聽乃進為武周援㑹暴疾其下意元璹寘毒囚之處羅)¶
(死頡利圍留帳中數年既許可汗婚元璹始/得還帝勞曰卿不辱於虜可輩蘇武張騫矣)突厥(崔敦/禮回)¶
(紇吐迷度為下所殺詔往綏定立其嗣而還敦禮通知/四夷情偽其少慕蘇武為人故屢使突厥前後建明允)¶
(㑹事/機)諭天子威徳賛普順說(韋倫徳宗嗣位選使絶域/者擢倫太常少卿充和吐)¶
(蕃使倫至諭天子威徳賛普/順說乃入獻還進太常卿)使回鶻(柳晟為將作監使/回鶻奉冊立可汗)¶
(逆謂曰屬聞可汗無禮自大去信自彊夫禮信不/能為何足奉中國乎可汗諸貴人愕然駭皆跪伏)留不¶
<pb:KR3k0008_WYG_035-34b>¶
遣(吕温與韋執誼厚因善王叔文再遷為左拾遺以侍/御史副張薦使吐蕃㑹順宗立薦卒于虜虜以中國)¶
(有喪留温不遣時叔文秉權與游者皆貴顯温在絶域/不得遷常自悲元和元年乃還而柳宗元等皆坐叔文)¶
(貶温/獨免)不辱命(胡証太和公主降回鶻以檢校工部尚書/為和親使次漠南虜人欲屈脅之且言使)¶
(者必易胡服又欲主便道疾驅者証/固不從以唐官儀自將訖不辱命)具陳虜情偽山川¶
險易(崔倫應二年以右庻子使吐蕃虜背約留二嵗執/倫至涇州逼為書約城中降倫不從更囚邏娑城)¶
(閱六嵗終不屈乃還代宗見之為感動嗚咽即/具陳虜情偽山川險易指畫帝前人服其詳)天子使¶
可當小國之君(李義琰使髙麗其主據榻召見義琰不/拜曰吾天子使可當小國之君柰何倨)¶
(見我主詞/屈為加禮)屈使者拜(商侑使回鶻可汗驕甚盛陳兵甲/欲臣使者侑不為屈己傳命虜責)¶
<pb:KR3k0008_WYG_035-35a>¶
(其倨宣言欲留不遣衆色怖侑徐曰可汗唐壻欲坐屈/使者拜乃可汗無禮非使臣倨也虜憚其言不敢逼)¶
虜以金遺隂埋帳下(杜暹以監察御史覆屯磧西㑹安/西副都䕶郭虔瓘與西突厥可汗)¶
(阿史那獻鎮守使劉遐慶更相訟詔暹即按入突騎施/帳䆒索左驗虜以金遺暹固辭左右曰公使絶域不可)¶
(失戎心乃受隂埋帳下已出境乃移/文俾取之突厥大驚度磧追不及去)為西征記(韋洪機/使西突)¶
(厥冊拜同俄設為可汗㑹石國叛道梗三年不得歸裂/裾録所過諸國風俗物産西征記比還太宗問外國事)¶
(即上/其書)三使絶域(張薦吐蕃賛普死為弔祭/使占對詳辯三使絶域)持節弔回紇¶
(蕭昕大厯中持節弔回紇回紇恃功廷譲昕曰乃中國/亂非我無以平奈何市馬不時歸我直昕徐曰國家龕)¶
(定冦難功雖絲毫不遺賞况鄰國乎僕固懐恩我之叛/臣爾與連禍又引吐蕃暴我郊甸天舍其哀吐蕃敗北)¶
<pb:KR3k0008_WYG_035-35b>¶
(回紇悔懼叩顙乞和非天子恤舊功則隻輪不得出/塞下孰為失信者回紇大慙回紇禮昕遣使者約和)喻¶
國威信(婁師徳上元初為監察御史㑹吐蕃盗邊師徳/奉使収敗亡於洮河因使吐蕃其首領論賛婆)¶
(等自赤嶺操牛酒迎勞師徳喻/國威信開陳利害虜為畏恱)兄弟優劣(李義琰使髙/麗不拜及義)¶
(琛再使亦坐召之義琛匍匐/拜伏時人由是見兄弟優劣)口伐(鄭元璹口/伐可汗)有專對材¶
(犬戎請和上問能使絶域者君以竒/表有專對材膺選劉禹錫吕温集序)¶
　¶
　¶
　白孔六帖卷三十五¶
