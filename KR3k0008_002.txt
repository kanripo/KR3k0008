# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:49.785444
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷二
<pb:KR3k0008_WYG_002-1a>¶
欽定四庫全書¶
　白孔六帖卷二　　　　唐　白居易　原夲¶
　　　　　　　　　　　宋　孔　傳　續撰¶
　　律吕(一/)　　　　　雲(二/)¶
　　雨(三/)　　　　　　雪(四/)¶
　　風(五/)　　　　　　霞(六/)¶
　　霰(七/)　　　　　　雷(八/)¶
　　雹(九/)　　　　　　虹蜺(十/)¶
<pb:KR3k0008_WYG_002-1b>¶
　　天河(十一/)　　　　霜(十二/)¶
　　露(十三/)¶
　　　律吕(一/)¶
白萬事根本望敵知吉凶(史記六律萬事根夲其於兵/械尤重故能望敵知吉凶聞)¶
(聲效勝負百/王不易之道)娶妻生子(黄鍾初九律之首陽之變也因/而六之以九為法得林鍾注以)¶
(六乗黄鍾之九得六十四也初六吕之首隂之變也皆/參天兩地之法也注三三而九二三而六參兩之義也)¶
(上生六而倍之下生六而損之皆以九為法九六隂陽/夫婦子母之道也注異類為子母謂黄鍾生林鍾也同)¶
(類為夫婦謂黄鍾以大吕為妻也律娶妻注謂黄鍾生/林鍾也而吕生子注謂林鍾生太簇也天地之情也)¶
<pb:KR3k0008_WYG_002-2a>¶
統氣類物(陽六為律以/統氣類物)振陽宣氣(隂六為吕以/振陽宣氣)六律(黄/鍾)¶
(太簇姑洗蕤/賔夷則無射)六吕(林鍾南吕應鍾/大吕夾鍾仲吕)嶰谷之竹(黄帝使伶/倫自大夏)¶
(之西崑崙之東取竹之嶰谷生其竅厚均者㫁兩節間/而吹之為黄鍾之宫律之最長者制十二筩以聽鳳凰)¶
(之鳴其䧺鳴六雌鳴六比黄鍾之宫而皆可以生之是/為律本注比合也可以生之謂上下初生也比音頻寐)¶
(反/)予欲聞六律五聲八音在治忽以出納五言汝聽(書/和)¶
(律吕/也)辨六氣(和八/音)玉律竹律(候氣之法為室三重户閉/塗釁周宻布緹縵室中以)¶
(木為案每律各如之内卑外髙従其方位加律其上以/葭管灰實其端案厯而候之氣至者灰去其為氣所動)¶
(者其灰㪚其為物所動者其灰聚/殿中候用玉律十二靈臺用竹律)吹灰(楊泉記云𢎞農/宜陽縣金門山)¶
<pb:KR3k0008_WYG_002-2b>¶
(竹為管河内葭莩為灰或云以律著通十二辰埋之上/與地平以灰實律中以羅縠覆律氣至則灰動縠亦動)¶
(為和大動君弱臣彊/不動君嚴暴之應)忽㣲(漢書云黄鍾為宫則太簇姑/洗林鍾南吕皆以正聲應無)¶
(有忽㣲忽㣲細於髮/者謂正聲無殘分)吹律生氣(燕有寒谷不生黍稷鄒/衍吹律於其間煖氣乃)¶
(至草木/發生)相生(晉書周於十二辰在六律為陽當位自得/而下生隂在六吕則得其所行而上生陽)¶
(於推筭之術無重上生下之法所謂/律娶妻吕生子隂陽升降律之夲經)京房法(晉書京房/知六律五)¶
(音之數六十律相生之法以上生下皆三生二以下生/上皆三生四陽下生隂隂上生陽終於仲吕而十二律)¶
(畢矣仲吕上生執始執始下生去㓕上下相生終於南/吕而六十律畢矣夫十二律之變至於六十猶八卦之)¶
(變為六/十四也)孔製十二和(樂志初祖孝孫已定樂乃曰大樂/與天地同和者也製十二和以法)¶
<pb:KR3k0008_WYG_002-3a>¶
(天之成數號大唐雅樂一曰豫和二曰順和三曰永和/四曰肅和五曰雍和六曰夀和七曰太和八曰舒和九)¶
(曰昭和十曰休和十一曰正和十二/曰承和用於郊廟朝廷以和神人)依京房為律(王朴/顯徳)¶
(六年詔朴考正雅樂朴以謂十二律管互吹難得其真/乃依京房為律凖以九尺之弦十二依管長短寸分設)¶
(柱用七聲為/均樂成而和)以十二月旋相為六十聲(武徳九年詔太/常少卿祖孝孫)¶
(等定樂孝孫以八十四調始黄鍾終南吕迭為綱紀黄/鍾之律管長九寸王於中宫土半之四寸五分與清宫)¶
(合五音之首也故一宫二商三角四徴/五羽以十二月旋相為六十聲樂志)綜和(文粹張説/上官昭容)¶
(集序七聲無主/律吕綜其和)懸水淙口(宫商不能合律吕不能生/此全聲也元結訂司樂氏)律¶
本(文粹李華御史中丞壁/記律吕本黄鍾之宫)循環(文粹李華雜詩黄鍾/叩元音律吕更循環)六¶
<pb:KR3k0008_WYG_002-3b>¶
律變窮谷之寒(劉禹錫謝/竇相啟)律者樂之本(栁宗元律也者/樂之本也而氣)¶
(達乎物凡音/之起者本焉)律中鬼神驚(杜甫/詩)調律吕之氣候(栁宗元/文播塤)¶
(箎之音韻調/律吕之氣候)協律郎掌和六律六吕(以辨四時之氣八/風五音之節陽為)¶
(六律所以統氣類物仲冬為黄鍾孟春為太簇季春為/姑洗仲夏為蕤賔孟秋為夷則季秋為無射隂為六吕)¶
(所以振陽宣氣季冬為大吕仲春為夾鍾孟夏為仲吕/季夏為林鍾仲秋為南吕孟冬為應鍾凡律管之數起)¶
(于九以九相乗八十一以為宫三分去一五十四以為/徴三分益一七十二以為商三分去一四十八以為羽)¶
(三分益一六十四以為角黄鍾為宫太簇為商姑洗為/角林鍾為徴南吕為羽還相為宫以生其氣焉唐六典)¶
先王通於倫理以氣候之管為樂聲之均吹(子為黄鍾/丑為大吕)¶
<pb:KR3k0008_WYG_002-4a>¶
(寅為太簇夘為夾鍾辰為姑洗巳為仲吕午為蕤賔未/為林鍾申為夷則酉為南吕戌為無射亥為應鍾陽管)¶
(有六為律者謂黄鍾太簇姑洗蕤賔夷則無射此六者/為陽月之管謂之律律者法也言陽氣施生各有其法)¶
(又律者師也所以導陽氣候之通達隂管有六為吕者/謂大吕應鍾南吕林鍾仲吕夾鍾此六者隂月之管謂)¶
(之為吕總隂陽之聲故為十二調調各文之以五聲播/之以八音乃成為樂故有十二懸之樂焉出唐六典)¶
凡為樂器(以十二律者為之數度以/十有二聲為之齊量同上)¶
　　　雲(二/)　(慶瑞附/)¶
白雲從龍　山川出雲(天降/時雨)宻雲不雨　黄帝雲紀(故/為)¶
(雲師而/雲名)不待族(廣成謂黄帝自爾治天/下雲氣不待族而雨)必書雲物(分至/啟閉)¶
<pb:KR3k0008_WYG_002-4b>¶
雲中君(漢志巫言/祠雲中君)霏霏承宇(楚/辭)薈蔚朝隮(詩薈兮蔚兮/南山朝隮薈)¶
(蔚雲/興貌)屏翳(雲師/名)油然(作雲沛/然下雨)英英(白雲露/彼菅茅)淒淒祁祁(詩/有)¶
(揜淒淒興/雨祁祁)垂天(大鵬翼若/垂天之雲)觸石(公羊曰雲觸石而出膚/寸而合不崇朝而徧天)¶
(下者唯/泰山爾)潤礎(淮南子曰山/雲蒸柱楚潤)出蒼梧(歸藏曰有白雲出/自蒼梧歸于大梁)至¶
帝鄉(莊子曰乗彼白/雲至于帝鄉)陽臺(朝/雲)竒峰(夏雲多/竒峰)赤鳥(楚有雲/如衆赤)¶
(鳥夾日以飛三日太/史曰其當王身乎)飛揚(髙祖歌大風/起兮雲飛揚)五雲(周禮保章/氏以五雲)¶
(之物辨吉凶水旱豐荒之祲象注/云五雲色有五以别水旱豐凶也)同雲(上天同雲/雨雪紛紛)干雲¶
(文選干雲霧而上/達状亭亭以迢迢)無心(而出/岫)不興(文選朝雲不興/而黄潦獨臻)隂陽¶
<pb:KR3k0008_WYG_002-5a>¶
聚(春秋元/命苞)山川氣(説文云雲山/川氣也&KR0025;雨)保章氏(周官見上鄭司/農註云二分二)¶
(至觀雲氣青為蟲白為䘮/赤為兵荒黑為水黄為豐)望(堯望之/如雲)瑞雲紀事(黄帝受/命有雲)¶
(瑞故以/雲紀事)矞雲(瑞圖矞雲慶雲也/其状外赤内黄)金枝玉葉(黄帝與蚩尤/戰於涿鹿之)¶
(野常有五色雲氣金枝玉葉止於/帝上有花葩之象故因之作華盖)覆鼎(汾隂寳鼎天子/祀之黄雲覆焉)¶
慶雲(卿雲瑞/雲景雲)干吕(青雲干吕/連月不㪚)若煙非煙郁郁紛紛(史記/若煙)¶
(非煙若雲非雲郁郁紛/紛蕭索輪囷是謂慶雲)五色呈祥氤氲泱漭　徳動天¶
心(瑞開/雲物)起封中(漢武封泰山/白雲起封中)青色(魏書曰文帝生有雲/氣青色如車葢其上)¶
(終日望氣者以為貴/之證非人臣之氣)孔五色雲起(中宗庶人韋氏禁中/謬傳有五色雲起后)¶
<pb:KR3k0008_WYG_002-5b>¶
(衣笥帝圖以示諸/朝因大赦天下)雲状如樹(擊之勝帝竒其/對馮智戴傳)白雲孤飛¶
(謂左右曰吾親/舍其下狄仁傑)天瑞(鄭洎子仁規仁表皆豪爽有文嘗/以門閥文章自髙曰天瑞有五色)¶
(雲人瑞有/鄭仁表)活活(韓愈别知賦雲/活活其常浮)龍噓氣成雲(雲固弗靈/於龍也然)¶
(龍乗是氣茫洋窮乎𤣥間然龍/弗得雲則無以神其靈矣韓文)賊瑞(朱㴞武俊等三讓/乃就位是日三叛)¶
(軍上有雲氣頗異燧望笑/曰是雲無知乃為賊瑞耶)景雲見(樂志髙宗即位景雲/見張文收采古議為)¶
(景雲/歌)白衣蒼狗(杜甫詩天上浮雲似白/衣湏&KR0119;改變如蒼狗)雲氣甚佳(五代/楚馬)¶
(殷傳吕師周謂其禆将綦母章曰吾與楚人/為敵境吾常望其營上雲氣甚佳未易敗也)抱日浮空¶
(韓愈賀慶雲表抱/日増麗浮空不收)雲氣多夀(酉陽/雜爼)五色雜錯(唐新語拾/遺崔希喬)¶
<pb:KR3k0008_WYG_002-6a>¶
(轉馮翊令有雲如盖當其㕔事/前湏&KR0119;五色雜錯徧於州郭)嵯峨(韋應物夏景園廬/詩夏雲已嵯峨)¶
五采五色光華不可徧觀非雲非煙容状詎能詳述(韓/愈)¶
(賀慶/雲表)晴雲如擘絮(韓/詩)雲大如箕(大順二年六月我師與/宣州兵敗孫儒於宣城)¶
(初行宻軍師張頗善占筭前一日謂行宻曰明日當水/亭午可獲孫儒時畏日曦赫儒兵方盛人皆哂其言及)¶
(詰旦比有雲大如箕漸次瀰漫俄而澍雨大水暴作儒/令其衆曰城中以其大水必将擊我諸營皆當自固未)¶
(㡬水深丈餘城中知其號令乃逕出兵以擊儒營他/營皆不救因獲儒而至皆如軍師之言吴越備史)勃¶
怒衝湧擊石薄木(栁宗元復吴子松説子不見夫雲之/始作乎勃怒衝湧擊石薄木而肆乎)¶
(空中偃然為人拳然為禽敷舒為林/木嵑&KR2083;為宫室誰其搏而斵之者)潤益萬物(元結補/樂歌雲)¶
<pb:KR3k0008_WYG_002-6b>¶
(之出潤/益萬物)抛雲車(國史補暴風之/候有抛雲車)濃雲鬱興(唐史張説論/文濃雲鬱興)¶
(震雷/俱發)藹藹春空雲(韓愈醉/贈張籍)落落出岫雲(杜/詩)含姿(韓愈詩/宿雲尚)¶
(含/姿)洩雲無定姿(杜/詩)黄雲抱日(酉陽雜爼代宗即位/慶雲見黄雲抱日)羣逰¶
(杜甫詩孤雲亦羣/逰神物有所歸)芒碭雲一去(遣懐芒碭雲一/去雁鶩空相呼)疉嶺宿¶
霾雲(同/上)雲近蓬萊常五色(同上出/左掖)絶壁過雲開錦繡(同/上)¶
雲在髙山空卷舒(李白/詩)浮雲夲無意吹落章華臺(贈/别)雲¶
徹風恬(裴行儉為安撫大食使徑莫賀延磧風/礫晝𡨕行儉止營致祭俄而雲徹風恬)五朶雲¶
(韋陟自謂所書陟字若/五朶雲號郇公五雲體)¶
<pb:KR3k0008_WYG_002-7a>¶
　　　雨(三/)¶
白雨以潤之　遇雨若濡　雷雨作&KR0281;　雨我公田(遂/及)¶
(我/私)天降時雨(山川/出雲)月離于畢(俾滂/沱矣)滂沱霡霂(益之以霡/霂既優既)¶
(渥既霑既足生我百/穀注霡霂小雨貌)三日(凡雨三日/以往為霖)九旬　十夜　朝¶
隮于西(崇朝/其雨)不節(禮云風雨/不節則飢)天作淫雨(害於/粢盛)膏雨(百穀/仰之)¶
時雨(不/降)膏澤(多豐/年)淫雨(旱/降)霈然(下/雨)宻雨(如㪚/絲)霖雨(若嵗/大旱)¶
(用汝作/霖雨)祁祁(甘/雨)膏之(芃芃黍苗/隂雨膏之)驟雨(不終/日)零雨(其/濛)如晦¶
(隂雨/如晦)五政(管子曰五政順/時春兩方來)一旬(太平時五日一/風十日一雨)休應而¶
<pb:KR3k0008_WYG_002-7b>¶
時若(休徵曰肅/時雨若)咎徵(曰狂恒/雨若)将降(時雨/将降)秋無(苦/雨)霑服(諸/侯)¶
(朝天子雨霑/服失容則止)商羊鼓舞(家語曰天将大/雨商羊鼓舞)墊巾(郭林宗雨/中行墊其)¶
(角巾時人效之/遂為折角巾)鸛鳴于垤(言将/雨也)救成都火(欒巴噀酒為/雨救成都火)¶
(災/)少女風(管輅曰天将雨則/樹上有少女風)降不破塊(鹽鐵論周公之/時風不鳴條雨)¶
(不破塊旬而一/雨雨則必至夜)陽臺(巫山神女/暮為行雨)注必隨車(漢百里嵩為/徐州刺史境)¶
(旱行部傳車所/經甘雨輙降)假蓋(孔子将行雨無盖不假/盖於子夏䕶其短也)伐殷(捜神/記武)¶
(王伐殷至河/上雨甚雷疾)討邢(傳曰衛大旱討/邢師興而雨)洗兵(武王伐紂/大雨洗兵)流麥¶
(髙鳯讀書不覺大/雨至盡流其麥)蟻封穴(易占曰蟻封穴/戸大雨将至)鸛巢(苦雨詩/曰水鸛)¶
<pb:KR3k0008_WYG_002-8a>¶
(巢曾甍山/雲潤柱礎)鷰飛(湘川記零陵有石鷰/遇雨則飛如生鷰)蜧躍(淮南子曰黑/蜧神虬潜泉)¶
(中而居天/将雨則躍)逃雨(文子曰若與俗遽走猶逃/雨之無面不濡濡濕也)沮澤之龍(蜀/都)¶
(賦潜龍蟠於沮澤/應鳴鼓而興雨)近壬子日(管輅過清河見太守曰天/旱輅曰今夕當雨傳曰近)¶
(壬子日直滿星中已有/生氣丁夘食頃必至)又窘(隂/雨)雨汁(雨雪/雜下)雨行(我将飲/酒而已)¶
(雨/行)雲不待族而雨(廣成子/謂黄帝)濯枝(風雨記曰六/月大雨名)倒井(晉傅/元詩)¶
愁霖(文選愁霖/貫秋序)𤣥𡨕(風俗通/謂雨師)屏翳(為雨師亦/曰呼號)赤松子(神/農)¶
(時雨師列/仙傳云)土龍(淮南子云土龍致雨許慎注云/湯遭旱作土龍以象雲從龍)焚身請¶
(謝承後漢書戴封升平為西華令大旱請雨無獲乃積/薪坐其上以自焚火起而大雨至逺近嘆伏乃遷中山)¶
<pb:KR3k0008_WYG_002-8b>¶
(相/)漂粟(鄒子曰朱買臣苦修學業不休其/家暴粟令臣守之不覺雨流粟)孔知雨𤾉(宗/室)¶
(守禮岐王常奏守禮知雨𤾉帝問故荅曰臣無他當天/后時太子被罪臣幽宫中嵗被敕杖凡三四累創痕膚)¶
(前雨沈懣霽則/佳以此知之)旱襘解必雨(段文昌帥荆南州或旱襘/觧必雨或乆雨遇出逰必)¶
(霽民為語曰旱不苦禱/而雨雨不愁公出逰)澍澤(劉仁軌貞觀十四年校獵/同州秋斂未訖仁軌諌曰)¶
(今兹澍澤霑/足百穀熾茂)霖雨為害咎在主司(舊志神龍元年洛水/漲唐休璟以霖雨為)¶
(害咎在/主司)榖荒麥爛(辛替否疏曰頃淫雨不/觧榖荒于隴麥爛于塲)御史雨(顔真/卿遷)¶
(監察御史使河隴時五原有寃獄乆不决/天且旱真卿辨獄而雨郡人呼御史雨)告麻大雨(崔/沆)¶
(同平章事昕旦告麻百僚就/班脩慶大風雨雹時謂不祥)因積雨願寛逐臣過惡(王/起)¶
<pb:KR3k0008_WYG_002-9a>¶
(帝數訪逮時政因積/雨願寛逐臣過惡)塗潦(郭子儀子曙徳宗幸奉天/従乗輿入駱谷霖雨塗潦)天¶
有四時五行寒暑迭居和為雨(怒為風凝為雪霜張為/虹蜺天常數也孫思邈)¶
淫雨積時(蘇源明史思明䧟洛陽有詔幸東都将親征/源明因上䟽極諌曰淫雨積時道路方梗其)¶
(不可/一也)敗稼(楊國忠時大雨敗稼帝憂之國/忠擇善禾以進曰雨不為災)不避(陸羽與/人期雨)¶
(雪不/避)浪浪(韓愈别知賦雨/浪浪其不止)㣲灑霑衣(如雨虚空㣲灑霑/衣張鷺仙都山銘)¶
連日澍雨(五行志永淳元年五月/丙午東都連日澍雨)少隂曰雨(五行志武/徳六年秋)¶
(關中乆雨少陽曰暘少隂曰/雨陽德衰則隂氣勝故常雨)渠竇生魚(上元二年秋霖/雨連月渠竇生)¶
(魚/)舊雨(杜甫秋述杜子卧病長安旅次多雨生魚青/苔及榻常時車馬之客舊雨来新雨不來)霖¶
<pb:KR3k0008_WYG_002-9b>¶
鈴(唐明皇雜録上既幸蜀初入斜谷霖雨彌旬於棧道/中聞鈴聲與山相應上悼念貴妃因採其聲為雨霖)¶
(鈴曲以/寄恨焉)堦庭彌滿(唐宣武盛事判官洪子昇延嵩山煉/師在宅值大雨堦庭彌滿欲上堂戸)¶
(子昇有憂色煉師取懐中重棃/盞酌水不滿而庭砌隨以乾矣)占雨石(唐開元遺事學/士蘇頲有一錦)¶
(紋花石鏤為筆架置於硯席間每天欲/雨即津出如汗逡廵而雨頲以此為候)雨木(貞元四年/二月雨木)¶
(於陳留十里許大如指長寸餘中空所下者立如植木/生於下而自上隕者上下易位之象碎而中空者小人)¶
(之象如植者自立/之象唐史五行志)乾雨(唐年小録泗水監王忠政開成/中死十二日復蘇云天召行雨)¶
(𨽻左落隊其左右落隊各有五方兵馬簇雲端俯視重/樓深堂囊櫃之内纎悉皆具異者米粒長數尺一隊於)¶
(小項瓶瓶中貯人間水一隊所貯如馬/牙硝末謂之乾雨皆在前風車為殿)夜遇雨(髙行周/明宗東)¶
<pb:KR3k0008_WYG_002-10a>¶
(襲鄆州行周将前軍夜遇雨軍中皆欲止不進行周曰/此天贊我鄆人恃雨不備吾来宜出其不意即夜馳涉)¶
(濟入/城)霮䨴周布霏㣲四施(栁宗/元表)油雲四合膏雨溥周(同/上)¶
衆靈受職薈蔚且隮于南山百榖仰榮滂沛遂霑於東¶
作(同/上)滂沱積潤布濩垂隂(同/上)農壤遂一於肥磽(滲漉盡/霑於遐)¶
(邇同/上)初泛洒於上宫遂霶霈於下土(同/上)雨甲子(唐朝野/僉載俚)¶
(諺云春雨甲子赤地千里夏雨甲子乗船入市秋雨甲/子禾頭生耳冬雨甲子牛羊凍死鵲巢下地其年大水)¶
灑道(文粹楊炯少室山少姨廟碑/潤之以西畢雨冥冥而灑道)藹芳原(韋應物東郊/詩㣲雨藹芳)¶
(原/)㣲飄髙灑(㣲飄来枕前髙灑/自天外韓愈秋雨)屬聽邇驚瀬(韓愈秋雨/牽懐到空)¶
<pb:KR3k0008_WYG_002-10b>¶
(山屬聽/邇驚瀬)甘津潤祥禾伏潤肥荒艾(同/上)白練直(簷垂白練/直渠漲清)¶
(湘/大)滄江夜來雨真宰罪一雪(杜甫詩春旱天地昏日色/赤如血滄江夜来雨真宰)¶
(罪一雪榖根稍蘇/息沴氣終不滅)佳聲逹中宵(同上皇天降澤德樵夫/有生意佳聲逹中宵所)¶
(望一/時致)新流添舊澗(宿霧足朝煙雁濕行無次花/沾色更鮮唐太宗咏雨詩)驟雨着¶
衣重(韋應物郡/中對雨詩)萬丸跳猛雨(杜牧/詩)四不出(北夢瑣言孔/極作補遺嘗)¶
(遇暴雨避於富人之門假雨具富/人曰某風雨寒暑皆不出素無此)楚宫乆已滅(杜甫雨/詩楚宫)¶
(乆已滅幽珮為誰哀侍臣書王夢賦/有冠古才𡨕𡨕翠龍駕多自巫山臺)雨檻卧花叢(水閣/朝霽)¶
(詩/)峴山張盖雨滂沛(三水小牘安定郡有峴陽峰峰上/有池若雨則雲起池中若車盖然)¶
<pb:KR3k0008_WYG_002-11a>¶
(故其里諺曰峴/山張盖雨滂沛)雨工(異聞集栁毅至涇陽見人牧羊問/之曰非羊乃雨工雷霆之類也)¶
無雲而雨(唐五行志中和三年浙西天鳴聲如轉/磨無雲而雨占曰無雲而雨是謂天泣)濬滌¶
盪沃(栁宗元貞符丕降/霖雨濬滌盪沃)急雨(偪仄行曉来急雨春風/顛睡美不聞鐘鼓轉)紫¶
崖奔處黑白鳥去邉明(同/上)簷雨細隨風(同/上)是甘是宜雨¶
則時降(韓愈祭/竹林文)李徳雨(李德裕兩朝獻替記大和七年二/月二十八日蒙恩守夲官平章)¶
(事時樞機不宻二十六日京師已盛傳明日有麻二十/七日寂然皆言已中不行矣文宗與樞宻使手詔示諸)¶
(相其詞曰命相絶是重事適看厯日明日辰非佳且封/麻二十八日方下云去冬今春乆無雨雪昏霾尤甚是)¶
(日甘澤沛然樞宻使謂予曰禁中喜此/宫人呼相公向下一字訛音李德雨矣)服(唐史東夷帝/征遼自屬槖)¶
<pb:KR3k0008_WYG_002-11b>¶
(房結雨/服于鞌)黒猪渡河(朝野僉載夜半天漢中有黑氣/相逐俗謂黒猪渡河雨候也)¶
　　　雪(四/)¶
白其雱(雨雪/其雱)載塗(雨雪/載塗)紛紛(上天同雲/雨雪紛紛)霏霏　瀌瀌¶
皚皚　見晛(雨雪瀌瀌/見晛曰消)平地尺為大雪(傳/)三月雨雪書¶
失時也　宻雪(㣲霰零/宻雪下)牛目(孟子滕文公𦵏/雪甚至牛目)龍沙(千里/渡龍)¶
(沙/)入隙(雪/賦)照書(孫康映/雪讀書)囓雪(蘇武没蕃卧窖/中囓雪與氈毛)絳雪(内傳/西王)¶
(母上藥𤣥/霜絳雪)&KR0203;雪(古詩胡風吹朔/雪千里渡龍沙)大摯(霜雪大摯/摯傷也)飛雪千¶
里(楚/辭)甲子(武王伐紂甲/子日大雪)六出(韓詩外傳凡草木花/多五出雪花獨六出)玉樹¶
<pb:KR3k0008_WYG_002-12a>¶
　銀花　五榖之精(汜勝之書曰雪/為五榖之精)委積　淋漓　素¶
華　瑶華　時雪　不降(月/令)不時(雨雪/不時)海神来朝(太公/金匱)¶
(武王伐紂大雪十餘日甲子朝有五車兩騎止于王/門師尚父曰南海北海東海西海河伯之神来受命)履¶
穿而行(東郭先生乆待詔公車貧困其履/有上無下行雪中而足跡踐地)門閉而卧(洛/陽)¶
(大雪丈餘洛陽令出見袁安門無行跡謂已死入見安/偃卧問何以不出安曰大雪人皆乏食不宜干人令賢)¶
(之遂舉/為孝亷)幽蘭(楚辭以幽蘭儷曲宋玉賦曰援/琴而鼓之為幽蘭白雪之曲)宫(雪宫建/於東國)¶
(齊宣王/有雪宫)山(雪山峙于西域傳/曰天山冬夏有雪)盈尺(盈尺則呈瑞於豐年/詩傳曰豐年之冬多)¶
(積/雪)袤丈(袤丈則表沴於隂/徳氣相傷謂之沴)珪璧(既因方而成珪/亦遇圓而成璧)巗(瞻山/則千)¶
<pb:KR3k0008_WYG_002-12b>¶
(巖俱/白)肌膚(荘子曰姑射之山有神人/肌膚若氷雪綽約如處子)田(種玉之田原隰/則萬頃同縞)¶
雪救火(髙士傳焦先為野火燒廬遭大雪/焦先卧不移人謂已死視之如故)乗舟訪戴(王/子)¶
(猷雪夜乗舟訪戴安道既至造門不前而/返曰乗興而来興盡而返何必見戴也)詩(謝氏内集/講書俄而)¶
(雪聚太傅欣然曰白雪紛紛何所似兄子胡皃曰/撒鹽空中差可擬兄女道藴曰未若栁絮因風起)玉馬¶
(晉書常山真定縣大雪深數尺融而不積新蔡/王縢怪而掘之得玉馬髙尺餘因表而獻之)衣(詩曰/麻衣)¶
(如雪曹風以/麻衣比色)扇(班婕妤詠扇曰新製/齊紈素皎潔如霜雪)神仙(王恭衣鶴/氅雪中行)積¶
隂(大戴禮云天地積隂/温則為雨寒則為雪)雨雪霏霏(昔我往矣楊栁依依/今我來思云云詩)¶
丈餘(金匱曰武王伐紂都/洛邑雪十日深丈餘)七尺(春秋考異曰庚/辰大雪深七尺)夏雪(山/海)¶
<pb:KR3k0008_WYG_002-13a>¶
(經由首山小威山空/桑山並冬夏有雪)梁山歌(琴操曽子耕太山雨/雪思父母作梁山歌)黄竹¶
之歌(穆天子休於囬中大寒雨/雪乃作歌三章曰黄竹)歌(客有歌郢中者/為陽春白雪曲)舞(趙/飛)¶
(鷰宛轉如流/風之廻雪)孔至靴(韋斌嘗大雪在廷者皆振裾更立/斌不徙足雪甚㡬至靴亦不失恭)¶
抱戈(李愬出文城柵令曰引而東六十里止㑹大雨雪/天晦凛風偃旗裂膚馬皆縮慄士抱戈凍死于道)¶
(十一/二)冐雪入州(定州亂拜陳楚為節度使馳傳赴軍及/郊無迎者左右勸無入楚曰定軍不來)¶
(迎以試我今不入正墮計中/乃冐雪行四十里夜入其州)鵞鶩池(夜半至懸弧城雪/甚城旁皆鵞鶩愬)¶
(令擊之以/亂軍聲)頒衣絮(錢㣲大雨雪士寒/凍先冬頒衣絮)蘇定方追虜(突厥/賀魯)¶
(傳蘇定方命嗣業婆閏趍邪羅斯川追虜任雅相提降/兵踵後㑹大雪軍中請湏霽定方曰今雰晦風裂虜謂)¶
<pb:KR3k0008_WYG_002-13b>¶
(我不能師掩其不/虞可也緩則逺矣)盛夏取進(明崇儼盛夏帝思雪崇儼/坐頃取以進白云往隂山)¶
(取/之)烏海之隂(吐蕃遣大臣仲琮入朝帝召/見對曰烏海之隂盛夏積雪)禬神致雪(薛/延)¶
(陀傳帝詔李勣營&KR0203;州經畧之部将薛萬徹率勁騎先/收執馬者故延陀不能去斬首數千級獲馬萬五千大)¶
(度設亡去萬徹追弗及殘卒奔漠北㑹雪甚衆皸踣死/者十八始延陀能以術禬神致雪冀困勣師至是反自)¶
(弊/)浙西大雪(五行志天復三年三月浙西大雪/平地三尺餘其氣如煙其味苦)赤雪(五/行)¶
(志貞元二十一年正月/甲戌雨赤雪于京師)詔無得掃(五代明宗嵗嘗旱已/而雪暴出坐庭中詔)¶
(武徳司宫中無得掃/雪曰天所以賜我也)辭(魏國憲穆公主下嫁王士平主/恣横帝幽之門下客蔡南史獨)¶
(孤中叔為主作團雪/㪚雪辭状離曠意)雪雰嚴晦(回紇朔方先鋒白元光/合回紇兵於靈臺㑹雪)¶
<pb:KR3k0008_WYG_002-14a>¶
(雰嚴晦吐蕃閉營/撤偹乃縱擊之)寢室無雪(唐杜陽編懿宗時嘗大雪/盈室而帝寝室上輙無分)¶
(寸見者/異之)玉花攪空(舒元輿序重雪終日/玉花攪空舞下散地)雪深風起(蜀有/道士)¶
(陽狂俗呼為灰袋嘗大雪中衣布褐入青城山暮投蘭/若求僧寄宿至夜半雪深風起僧慮其已死就視之去)¶
(牀數尺氣/蒸如炊)掃雪迎賔(唐開元遺事王元寶每大雪之際/令僕夫自門巷掃雪為徑路以迎)¶
(賔客具宴樂/之㑹為煖寒)燕山雪花(大如席片片飛落軒/轅臺李白北風行)瀛州玉塵¶
(幽恠録巴卭人有橘園兩大橘如三斗盎剖開每橘/有二老叟皆相對象戯一叟曰我輸瀛洲玉塵九斛)朔¶
雪亂邉花(李白千/里思)從以萬玉妃(白帝盛羽衛鬖髿振裳/衣白霓先啟塗従以萬)¶
(玉妃韓愈/辛夘年雪)滕六降雪(蕭至忠景雲元年為晉州刺史将/以臈日出獵前一日有薪者樵于)¶
<pb:KR3k0008_WYG_002-14b>¶
(霍山時山月甚明見禽獸百許祈於元𡨕使者使者曰/祈東谷嚴四嚴四曰若令滕六降雪巽二起風即不復)¶
(獵矣薪者廻未/明風雪暴至)剪水作花(陸暢雪詩仙人寧底巧/剪水作花飛本事集)瑶域¶
粉野(李華含元殿賦元㝠戒寒海神飛雪瑶/域粉野琪樹森列玉宇璇階雲門露闕)雪花一尺¶
圍(河南二月末雪花一尺圍崩/騰相排拶龍鳯交横飛韓文)甃珪疊璐(舒元輿序曰/宫中有崇闕)¶
(洪觀如甃珪疉/璐出空横虚)書在星子(書生季勝嘗㳺洪州西山與/處士盧齊軰雪夜共飲座中)¶
(一人偶言雪勢如此固不可出門勝曰欲有何詣吾當/往之曰吾有書在星子可為取之乎勝曰可乃出門去)¶
(飲未㪚携書至星子距西/山凡三百里江淮異人録)髙堂暮冬雪壮哉(舊瘴無復/似塵埃崖)¶
(沉谷没白皚皚江石/决裂青風摧杜甫)朔風落昊天(従風渡溟渤海樹成/陽春江沙皓明月興)¶
<pb:KR3k0008_WYG_002-15a>¶
(從剡溪起思繞梁山/發李白淮海對雪)以雪為銀(耿先生大中召之官嘗/大雪戯之曰先生能以)¶
(雪為銀乎曰可乃取雪自投於熾炭中灰埃芒起徐以/炭周覆之過食頃曰可矣乃取出赫然若銅置之於地)¶
(及冷爛然為鋋銀及視其下/若垂酥滴乳之状出江表志)江雪薄為霧(杜/詩)犬吠(越犬/吠雪)¶
金羊(有積雪乆不消掘地得金/羊玉馬髙三尺許廣異記)妍光屬瑶階亂緒陵新¶
節(韋應物/對雪)風落吳江雪紛紛入酒杯(李白對/酒醉題)急雪舞廻¶
風(對/雪)閉門長安三日雪(推書幞筆歌慷慨/韓愈送盤谷子詩)田家最恐懼¶
麥倒桑枝折(杜甫留/花門)雪殘鳷鵲亦多時(晚出/左掖)白雪飛花¶
亂人目(李/白)去年白帝雪在山(今年白帝雪在地凍埋蛟/龍南浦縮寒刮肌膚北風)¶
<pb:KR3k0008_WYG_002-15b>¶
(利杜甫/苦寒)東作可期南畝有望(韓愈/賀雪)實豐穰之嘉瑞(消疫/癘於)¶
(新年/同上)雪水溉田(西域碎葉三月訖九月/未嘗雨以雪水溉田)瑶臺雪花數千¶
㸃(片片吹落春/風香李白歌)季春雨雪(乃災/也)¶
　　　風(五/)　(災附/)¶
白巽為風　風以㪚之　風從虎(易/)聖時風若(休/徵)景風¶
(爾雅四氣和為/通正謂之景風)星有好風(箕星/好風)月離于箕風必揚沙(春/秋)¶
(緯/)習習(谷/風)且霾且暴(其凉/其喈)終風(且/曀)棘心(凱風自南/吹彼棘心)有隧¶
(大/風)觱發栗烈　必變(迅雷風/烈必變)扶揺(荘子鵬搏扶揺/而上九萬里)噫氣¶
<pb:KR3k0008_WYG_002-16a>¶
(荘子云大塊噫/氣其名為風)泠然(列子御風/泠然而善)乗風(列子亥商氏友伯/髙子二人之道乗)¶
(風而/歸)飛廉(吕氏春秋/云風伯名)箕星(風俗通/云風師)轉蕙　泛蘭(楚辭云/光風轉)¶
(蕙泛/崇蘭)地籟(荘子汝聞天籟未聞/地籟注風吹萬物)太平之代(風不/鳴條)春風(羊/角)¶
(風立春之日東風解凍東風扇㣲和立/春條風至春分明庶風至和風光風)夏風(凱風小暑/日温風至)¶
(五月黄雀風至立夏清明/風至夏至景風至炎風)秋風(立秋日凉風至秋分閶/闔風至楚辭曰嫋嫋兮)¶
(秋風洞庭波/起兮木葉下)冬風(廣莫風北風/其凉朔風)颯然而至(快哉/此風)八風(八/節)¶
(之/風)穆若(清/風)奮之以風(雨/)春無(淒/風)君子之徳風(小人之徳/草草上之)¶
(風必/偃)異色(大庭氏之王天/下五風並異色)琴歌(舜作五絃之琴以歌南/風曰南風之薰兮解吾)¶
<pb:KR3k0008_WYG_002-16b>¶
(民之/愠兮)虎嘯(淮南子曰虎/嘯而谷風生)鳶鳴(禮記曰前有塵埃則/戴鳴鳶鳶鳴則風生)易水¶
(燕丹送荆軻易水之上軻/歌曰風蕭蕭兮易水寒)辭(漢武作秋風辭曰/秋風起兮白雲飛)大王(宋/玉)¶
(風賦序曰楚王㳺蘭臺之宫風颯然而下乃披襟而當/之曰此風寡人與庶人共之耶宋玉奏曰此獨大王之)¶
(䧺/風)少女(管輅傳曰時大旱輅曰今夕當雨/樹上已有少女風矣而湏㬰雨至)鶂退(六鷁退/飛過宋)¶
(都風/也)鵬摶(見/上)扇(袁宏為東郡謝安授以扇宏/曰即當奉揚仁風慰彼黎庶)鵲巢(淮南/子云)¶
(鳥鵲識嵗之多風/去喬木而巢扶枝)馬(古詩胡馬/嘶北風)瓢(許由以瓢掛樹風吹/瓢有聲由以為煩取)¶
(而捐/之)穴(荘子空/穴来風)青蘋(風起於青蘋之末/舞於松柏之下)庶人(之風掘堁/揚塵塕然)¶
(而起動沙堁吹死/灰於窮巷之間)入琴(琴曲有/風入松)摧木(木秀於林/風必摧之)驚飈(拂/野)¶
<pb:KR3k0008_WYG_002-17a>¶
(林無/静柯)䧺雌(大王之䧺風/庶人之雌風)風其吹汝(漂/汝)發兮(匪風/發兮)淒其(以/風)¶
大風(漢髙祖過/沛而歌)磔(爾雅祭/風曰磔)潤之以風雨(易/)相風烏(郭緣/生述)¶
(征記云長安宫南有/相風銅烏遇風乃動)翣脯(帝王世紀曰堯時㕑中有白/肉脯薄如翣形鼓則風生使)¶
(食物寒而不/臭名曰翣脯)&KR0281;愠阜財(詩曰南風之薰兮可以觧吾民/之愠兮南風之時兮可以阜吾)¶
(民之/財兮)占(神仙傳曰老子将去關而出以升崑崙關令尹/喜占風逆知當有神人來過乃掃道以待老子)¶
(老子知喜命應道乃停車/關下具以長生之術授喜)繕宫室完邉城(不周/風至)誅有罪¶
斷大刑(廣莫風至五/經通義云)北風(其凉/其喈)災飄風不終朝(老/)蒙恒¶
風若　風不越而殺　暴風來格　大風有隧(貪人/敗類)折¶
<pb:KR3k0008_WYG_002-17b>¶
木發屋揚沙(項王圍漢王三匝於是風從西北來折木/發屋揚沙楚軍大亂漢王乃領得與數十)¶
(騎遁/去)禾偃木㧞(書開金縢曰天/彰周公之徳)海鳥避(爰居止於魯東/門展禽曰其海)¶
(有災乎廣川之髙鳥獸恒知避/其災是嵗海果大風故避之)淜滂(風賦淜/匹氷反)熛怒(並風/擊物)¶
(貌/)蹷石(蹷/動)伐木　風災數起(月/令)國多暴風(月/令)疾風(博物/志云)¶
(太公為灌壇令文王夢婦人哭當道問之曰吾是太山之/神女嫁為西海君婦吾行必有疾風暴雨灌壇當吾道)¶
(不敢以疾風暴雨過夢覺白太/公三日果有疾風暴雨而過)孔風㧞樹壊人居廬舎¶
(吴兢為太子左庶子十四年六月大風詔羣臣陳得失/兢上疏曰乃六月戊午大風㧞樹壊人居廬舍傳曰政)¶
(悖徳隠厥風發屋壊木風隂類大臣之象/恐陛下左右有奸臣擅權懐謀上之心)㧞木(郭子儀/史思明)¶
<pb:KR3k0008_WYG_002-18a>¶
(自魏來戰鄴南子儀督後軍未及戰㑹大風㧞/木遂晦跬歩不能相物色於是而王師南潰)巨木飛¶
舞(馮宏鐸天復二年大風發屋巨木飛舞州/人駭曰州且易主大将馮暉勸宏鐸南嚮)宣告于庭¶
大風㧞樹(劉鄴傳豆盧琢者為翰林與崔沆皆拜同中/書門下平章事是日宣告于庭大風雷雨㧞)¶
(樹未㡬/及禍)道大陂(朱宣傳賀瓌以竒兵擊全忠輜重不及/戰鉅野東瓌大敗見擒師無孑餘軍道)¶
(大陂風大起全忠曰豈殺人有遺/耶乃捜軍中復斬數千人風亦止)天有四時五行寒暑¶
迭居怒為風(孫思/邈)風礫晝㝠(裴行儉冊送波斯王且為/安撫使徑莫賀延磧風礫)¶
(晝㝠導/者迷路)揚沙蔽天(五代賀瓌梁兵急追之降其卒三千/餘人是日大風揚沙蔽天太祖曰天)¶
(怒我殺人少耶即盡殺/降卒三千人而縶瓌)貪狼風(前蜀王衍咸康元年十/月幸秦州至梓潼大風)¶
<pb:KR3k0008_WYG_002-18b>¶
(發屋㧞木太史曰此貪狼風也當有敗軍殺将者衍不/省衍至綿谷而唐師入其境衍懼遽還唐師所至州縣)¶
(皆迎/降)萬籟真笙竽(杜/詩)占風鐸(唐開元遺事岐王宫於竹/林内懸碎玉片每夜聞相)¶
(觸之聲即知有/風號占風鐸)百家灣風(徐温嘗自迎鑾還至百家灣/暴風起舟人相顧失色温乃)¶
(袒裼以帛繫璟首顧謂妾御曰吾善㳺倘溺/不暇相救幸保此子言訖風浪漸息九國志)暴風自西¶
北(元和十二年春青州一夕暴風自西北天地晦𡨕/空中有若旌旗状屋瓦上如蹂躒聲出五行志)河¶
噴石鳴(咸通六年十一月己夘晦潼關夜中暴風山如/吼雷河噴石鳴羣鳥亂飛重關傾側出五行志)¶
裂風駕地震(杜牧集/李白詩)掩苒衆草紛紅駭緑(栁宗元袁家/渇記毎風自)¶
(四山而下振動大木掩苒衆草紛紅駭緑蓊葧/香氣衝濤旋瀬退貯谿谷揺颺葳&KR0331;與時推移)相風旌¶
<pb:KR3k0008_WYG_002-19a>¶
(開元遺事五王宫中各於庭立長竿掛五色旌於竿頭/旌之四垂綴以金鈴有聲即使視旌之所向可以知四)¶
(方風/候)林風天籟(劉禹錫武/陵北亭記)風嫋嫋而先路(文粹楊炯少/室少姨廟碑)¶
(鼓之以南箕風/嫋嫋而先路)經清觸濁(栁文風出洞窟流離百物經/清觸濁呼竅召穴與夫草木)¶
(之儷偶紛羅雕葩剡芒臭朽馨/香采色之青碧白黄皆寓也)巽二起風(見雪/門)麥信(國/史)¶
(補江淮舡泝流而上待東北風謂之信風/七八月有上信三月有烏信五月有麥信)避風臺(樂史/楊妃)¶
(外傳明皇覽漢成帝傳以趙飛鷰身輕置七寳避風臺/謂妃子曰爾則任吹多少妃子對曰霓裳一曲足以髙)¶
(掩前/世)韓愈訟風伯(雲屏屏兮吹使醨之氣将交兮吹使/離之鑠之使氣不得化寒之使雲不)¶
(得/施)震風薄怒(唐史裴劉贊震風薄/怒萬空不約而號)勝風(酉陽雜爼山人/包超明皇令隨)¶
<pb:KR3k0008_WYG_002-19b>¶
(哥舒翰西征每/陣常得勝風)楚王風(杜甫詩斷/續楚王風)羊角輕風旋細塵(元/稹)¶
(詩/)冬風裂肌　夏風如焚(侯君集/傳唐詩)相李林甫大風㧞木¶
(唐史元宗夲紀開元二十二年五月戊子相李林/甫為禮部尚書同中書門下三品是日大風㧞木)白犬¶
自穴出(三水小牘汝南臨汝縣南十八里廣城陂之西/垠有小山崆峒其顛洞穴如盎将有大風雨則)¶
(白犬自穴出田夫以/為候亦名曰玉燭峯)北風號勁(唐史史思明賊别帥尹/子竒圍河間顔真卿遣)¶
(将兵萬餘往救之於是北/風號勁鼓之士不能進)飛沙揚塵(唐史五行志武徳/二年十二月壬子)¶
(大風㧞木易巽為風重㢲以申命其及物也象人君誥/命其鼓動於天地間有時飛沙揚塵怒也發屋㧞木者)¶
(怒甚也其占大臣專恣而氣盛衆逆同/志君行蒙暗施於事皆傷害故常風)鯉魚風(李賀江/樓曲樓)¶
<pb:KR3k0008_WYG_002-20a>¶
(前流水江陵道鯉/魚風起芙蓉老)¶
　　　霞(六/)¶
白九光(十洲記朱/霞九光)赤水之氣(河圖崑崙山有五色水赤/水之氣上蒸為霞隂而赫)¶
(之/)成綺(餘霞㪚/成綺)霞錦㪚文(於沙汭之/際海賦)啓暉(趙景真曰霞/啟暉則身疲)¶
(於遄/征)孤暉(使我髙霞孤暉/鍾山隠士云)難挹(恨朝霞之/難挹酒也)孔煙霞痼疾¶
(田㳺巖帝親至其門謂曰先生比佳否/荅曰臣所謂泉石膏肓烟霞痼疾者)捧日(韓愈詩萎/&KR0331;捧日霞)¶
青霞起而照天(文粹楊炯少/室廟碑序)飛霞(同上廟碑序或/瓊室以飛霞)蒼霞¶
(一旦不辭訣攝身凌/蒼霞韓愈讀方朔書)采霞亭(鄭注帝聞注言即詔兩神/䇿治曲江作采霞亭焉)¶
<pb:KR3k0008_WYG_002-20b>¶
錦綺開(唐文粹元傑東嶺洞谷銘/曰朝霞照海兮錦綺開)煙霞性之所適(文粹/杜之)¶
(松荅王/績書)明霞爛&KR0232;閣(杜/詩)落霞沈緑綺(杜/詩)初霞(落日初霞/閃餘映倐)¶
(忽東西無不可/杜甫憶昔行)日映文章霞細麗(元稹/詩)出沒(長安道歌/晨霞出沒)¶
(弄丹/闕)凝霞臺(大中年日夲王子東朝云國東三萬/里有集真島島上有凝霞臺杜陽編)殘霞¶
霏丹映江草(李白/歌)照髙閣(韋應物善福寺/閣殘霞照髙閣)金霞暈於海¶
壖(劉禹錫/楚望賦)霞舉(李白元宗召見於便殿神氣/髙朗軒軒然若霞舉雜爼)明逺川(韋/應)¶
(物澧上詩隔林分/落景餘霞明逺川)赤霞動金光日足森海嶠(李白贈/崔宣城)青¶
軒秘晚霞(同/上)¶
<pb:KR3k0008_WYG_002-21a>¶
　　　霰(七/)¶
白先集(詩如彼雨雪/先集維霰)雨雪雜下(爾雅云雨雪/雜下曰霰)淚如霰(文/)¶
冬(蘭樹停/冬霰文)隂陽相脅(而為雹霰盛隂雨雪凝滯而為冰/寒氣薄之不相入則為霰霰者陽)¶
(脅隂也/五行傳)孔凌霰飄英(唐文粹李華含元殿賦凌霰/飄英䕃藹武闉増華穆清)冬夜¶
霰雪(有丁生寓朗州蘂宫冬夜霰雪方甚二三羽衣圍/爐有肥羜美酒之歎丁曰致之何難闢户奮袂去)¶
(至夜分蒙雪廻提一銀榼酒熟羊一/足云浙帥厨中物留之而去出瑣言)綴繁英兮霰集(駢/朱)¶
(實以星燦文粹蕭/頴士伐櫻桃賦)隂霰(縦騰揉韓/愈南山詩)雖當霰雪嚴(未覺松/柏凋杜)¶
(甫/)風竹飄餘霰(白居易/冬日)霜霰浩漠漠(杜甫/詩)㣲霰下庭寒¶
<pb:KR3k0008_WYG_002-21b>¶
雀喧(韋應物/灃上詩)露霰濛曉昏(李賀吴/谷詩)髙閣凝餘霰(韋應/物)¶
　　　雷(八/)　(霹靂/)　(電附/)¶
白震為雷　雷以動之　雷雨作解(易/)雷出不震(藏冰/以時)¶
(則不/震)鼓之以雷霆　發聲(春/分)收聲(秋/分)殷其雷(在南山之/陽之下毛)¶
(詩/)虺虺(其雷/詩)闐闐(楚辭雷/闐闐兮)畏之雷霆　(必/)變(迅雷風/烈必變)震¶
曜(為刑罰威獄以類/天之震曜殺戮)疾雷謂之霆(雅/)二月出地八月入¶
地(雷出萬物出/雷入萬物入)天地之鼓(抱朴子云雷/者天地之鼓)豐隆(雷/師)出地奮¶
(易豫卦雷/出地奮豫)震百里(論衡曰雷震百里制以萬/國故雷聲為諸侯之政教)驚蟄　達¶
<pb:KR3k0008_WYG_002-22a>¶
勾萌　天威　畏雷(後漢蔡順母畏雷既死遇雷即環/冡曰順在此太守鄧崇召為南閣)¶
(祭/酒)失匕箸(曹操謂蜀先主曰天下英䧺唯使君與操耳/夲初之徒不足數也先主方食失匕箸時正)¶
(雷震偹謂操曰聖人云迅/雷風烈必變良有以也)觀出地之象(聽殷天/之聲)君象(洪/範)¶
(五行傳曰夫雷君象也/出能興利入能除害)鍾鼓(文子曰雷霆之/聲可以鍾鼓象)軯&KR0008;(雷/聲)動¶
威　彰徳(周公/事)敬怒(孔子/必變)納麓(虞舜/不迷)伏墳(王韶孝子傳/竺珍字道倫)¶
(父生時畏雷毎至/天隂輙伏墳而泣)環冡(見/上)倚柱(昔人倚柱作書雷震其/柱作書自若夏侯𤣥也)¶
感心(傅元雜言詩雷殷殷感/妾心傾耳清聽非車音)畫(王充論衡曰畫雷之/状如連鼓右手推之)開¶
發萌芽(雷者所以開發萌芽辟/除災害萬物湏雷而解)積風(楊泉物理論/曰積風成雷)雷公¶
<pb:KR3k0008_WYG_002-22b>¶
(雷神/名)推雷車(續捜神記云義興人姓周永和中出都日/暮道邉有一新草小屋一女子出門望見)¶
(周曰日已暮周求寄宿向一更中聞外有一小兒喚阿/香官喚汝推雷車女乃辭去明朝視宿處乃一新冢耳)¶
雷雨晦𡨕(漢書劉媪息大澤中夢與神遇是時雷雨晦/𡨕太公往視之則見蛟龍在上已而有娠而)¶
(産髙/祖)霹靂雷不發而震(震霹靂也藏氷不/時則雷不發而震)雷激為霆(榖/梁)¶
(傳曰隂陽相感薄/而為雷激而為霆)擊齊臺(淮南子庶女呌天/雷霆下擊景公臺)震漢寝(後/漢)¶
(建和中雷震憲陵寝室/是時梁太后兄冀用事)隠慝(震夷伯之廟罪之也/於是展氏有隠慝焉)電離¶
為電　仲春始電(月/令)曄曄震電不寧不令(詩/)列缺(電/名)倐¶
閃(光/)繞斗樞(大電光繞北斗樞星照郊野/附寶感而孕生軒轅黄帝)投壺之笑(玉/女)¶
<pb:KR3k0008_WYG_002-23a>¶
(投壺天為/之笑則電)奔電(走電飛電/狂電赤電)隂陽分争(荘子隂氣伏重泉/陽氣上通於天隂)¶
(陽分争/故為電)鞭䇿(淮南子曰雷激/氣也以為鞭䇿)電倐閃於牆藩(甘泉/賦)孔霆¶
碎電射天怒也(吴武陵遺孟蕳書曰古稱一世三十年/子厚之斥十二年殆半世矣霆碎電射)¶
(天怒也不能終朝聖人在/上安有畢世而怒人臣耶)瑞雷(王求禮乆視二年三月/大雨雪蘇味道等以為)¶
(瑞率羣臣入賀求禮讓曰果以/為瑞則冬月雷渠為瑞雷耶)鞭車揺幟(韓愈訟風伯/雷鞭車兮電)¶
(揺/幟)騰波通氣出地奮響(栁宗元雷/塘禱雨文)雷震軍中七馬斃(哥/舒)¶
(曜討李希烈有詔督戰曜進/次穎橋雷震軍中七馬斃)雷者陽聲(五行志雷者陽/聲出非其時臣)¶
(竊君柄/之象)雷鬼(五行志貞元四年宣州大雨震電有物墮/地如猪手足各兩指執赤班虵食之頃之)¶
<pb:KR3k0008_WYG_002-23b>¶
(雲合不復見/近豕禍也)掀雷抉電(司空圖題栁栁州集後嘗覽韓/吏部歌詩累百首其驅駕氣勢)¶
(若掀雷抉電撑/决於天地之垠)輷較棹狂車(韓/文)雷公碎訇震　天鼓(李/白)¶
(梁甫/吟)龍蛇不成蟄天地劃争廻(杜/甫)雷車闐闐(唐文粹程/浩上天鼓)¶
(文雷車闐闐/六合喧吼)震雷翻幙鷰(杜/甫)雷霆者天之權(栁宗/元文)雷穴¶
(唐酉陽雜爼興州一處名雷穴毎雷聲水塞宂/流魚隨流而百姓毎候雷聲繞樹網獲魚無限)屋折龍¶
出(九國志吴紫冄用為光州一日大震雷家人皆伏匿/冄用當户坐不動俄見有襦袴四人舁冄用坐敗床)¶
(出庭中復大震/屋折有龍出)疾雷數聲(明皇召山人包超令致雷聲/超對曰来日及午有雷令髙)¶
(力士監之一夕醮式作法及明天無纎翳力士懼之超/曰将軍視南山當有黒氣如盤矣有頃黒氣彌漫疾雷)¶
<pb:KR3k0008_WYG_002-24a>¶
(數聲出酉/陽雜爼)借霹靂車(介休縣百姓送解牒夜止晉祠宇/下夜半有人叩門云介休王暫借)¶
(霹靂車某日至介休收麥良乆遂見五六人秉燭自廟/後出介山使者亦自門騎而入見數人共持一物如幢)¶
(扛上環綴旗旛授與使者曰可㸃領使者即數其幡凡/十八葉毎葉有光如電其日介山上有黒雲注雨如矢)¶
(凡損麥千餘頃/出酉陽雜爼)殷殷尋地脉(何得空裏雷殷殷尋/地脉杜甫贈崔少府)上蒼¶
久無雷(無乃號令/乖夏日嘆)運斤造雷車(栁公權見親説元和末/止建州山寺中夜半覺)¶
(門外喧閙因潜於牕櫺中觀之見數人/運斤造雷車如圖畵者出酉陽雜爼)變見有光(雷山/兩崖)¶
(皆東西雷水出焉畜崖中曰雷塘能出氣氣作雷/雨變見有光禱用爼魚豆彘隂處則應栁宗元文)獰雷¶
驅猛雨(杜牧集/李白詩)破巨石裂大木(春夏之有雷霆也或發/而震破巨石裂大木而)¶
<pb:KR3k0008_WYG_002-24b>¶
(殘之草木豈有非常之罪/哉彼豈有懲於物耶栁子)驚雷出火(喬木糜碎殷地燒/空萬夫皆廢劉禹)¶
(錫楚/望賦)其状如彘(國史補云雷州春夏多雷無日無之秋/日則伏地中其状如彘人取而食之)¶
能宅地産以秩人災(栁文雷塘禱雨文維神之居為坎/為雷專此二状宅于巖隈風軿雲)¶
(車肅然徘徊能宅/地産以秩人災)雷震手指(嘉話録唐劉禹錫云道宣/持律第一忽一日霹靂燒)¶
(户外不絶宣曰我持律更無所犯若有宿業則不知之/於是禠三衣於户外謂是蛟螭慿焉衣出而聲不已宣)¶
(乃視其十指甲有一㸃如油麻者在右手小指上疑之/乃出於隔子孔中一震而失手指黒㸃乃蛟龍之藏處)¶
(也/)雷霆不及掩耳(李/靖)六丁雷電取書(龍城録上元中台/州一道士王逺知)¶
(善易于觀感間曲盡㣲妙善知人死生禍福作易摠十/五卷世秘其夲一日因曝書雷雨忽至隂雲騰踏直入)¶
<pb:KR3k0008_WYG_002-25a>¶
(卧内雷殷殷然赤電繞室暝霧中一老人下身所衣服/但認青翠莫識其製作也逺知燒香再拜伏地若有所)¶
(待老人叱起怒曰所泄者書何在上帝令吾攝六丁雷/電追取逺知徬徨據地起傍見青衣已捧書立矣老人)¶
(責曰上方禁文自有飛天保衛玉笈金科秘藏𤣥都汝/是何者輙混藏緗帙據其所得實以告我逺知戰懼對)¶
(曰青邱老人以臣不逮故傳授焉老人頤領頃曰上帝/勅下汝仙品已及于授度期二十四年二紀數也逺知)¶
(拜命次旋風&KR0275;起坼帷裂幕時已二鼓月明在/東星斗粲然俱是影響所取将書乃易摠耳)¶
　　　雹(九/)¶
白聖人在上無雹雖有不為災(左/傳)雹隂陽脅(洪範五/行傳)馬¶
頭(漢武元封三年冬/雨雹大如馬首)雞子(宣帝地節四年夏五月山陽/雨雹大如雞子深二尺五寸)¶
<pb:KR3k0008_WYG_002-25b>¶
(殺人飛/鳥皆死)五寸(史景帝二年秋/雹大者五寸)折禾(孔叢子曰永初年河/西縣雹如柸棬折禾)¶
(稼/)傷稼(東觀漢記韓陵字伯師為下邽令視事未/周吏人愛慕時鄰縣皆雹傷稼陵界獨無)如斧¶
(漢河平年楚雨雹/如斧飛鳥皆死)如礪(紀年夷王七/年雹如礪)隂脅陽　徴動羽¶
(董仲/舒云)可禦(季武子問申豐曰雹可禦乎/對曰雹之為災誰能禦之)雨冰(説文雹/雨冰也)凡¶
雹(皆冬之愆陽夏之伏/隂聖人在上不為災)孔告麻(崔沆同平章事告麻/大風雨雹時謂不祥)如¶
彈(五行志長慶四年六月&KR0996;寅京師雨雹/如彈丸又會昌四年夏雨雹如彈丸)雹大如杯(廣/明)¶
(元年四月東都雨雹大/如杯鳥獸殪於川澤)木再花夏有雹(出酉陽/雜俎)雹如鳬¶
卵(乾符六年五月丁酉宣授宰臣崔沆/豆盧琢制雨雹如鳬卵出五行志)冰雹(非時結冰/雹納凉聨)¶
<pb:KR3k0008_WYG_002-26a>¶
(句/)雹者(隂脅陽/也志)風雹害稼(許孟容為京兆尹上言風雹/害稼帝遣人覆視不實奪尹)¶
(以下/俸)人君惡聞其過抑賢用邪則雹與雨俱(五行/志)殺鳥¶
獸(同/上)毀瓦破車殺牛馬(人君信䜛殺無罪則毁/瓦破車殺牛馬同上)風雨時¶
而霜雹不降(栁宗/元表)國多風雹(吐蕃國/多風雹)京師大雨雹人畜¶
有凍死者(長安三/年八月)雨雹如雞卵(景龍二年正月己夘/滄州雨雹如雞卵)雨¶
雹如拳(開成五年六月濮州雨雹如/拳殺人甚衆已上並五行志)佛寺雨雹(稽神録/楊行自)¶
(言天祐初在鼓城避暑於佛寺雨雹方甚忽聞大聲震/地走視門外乃見一雹其髙廣與寺樓等入地可丈餘)¶
(經月雹/乃消)¶
<pb:KR3k0008_WYG_002-26b>¶
　　　虹蜺(十/)¶
白雄曰虹雌曰蜺　季春月虹始見(月/令)小雪之日虹藏¶
不見(月/令)攻隂(釋名曰虹攻也/純陽攻隂氣)竟天(文虹/竟天)蝃蝀(止奔/之詩)在東¶
(莫之/敢指)㛰姻失序(月令章句人隂陽不和/㛰姻失序則生此象)五色比象(昭其/文也)¶
鎮星為虹蜺(河/圖)飲澗　麗天　垂象　成文　如橋之¶
状　流渚之慶(大星如虹下流華渚/女節意感而生白帝)冬藏　夏見　貫¶
月之祥(瑶光如虹貫月感/女樞而生顓頊)貫日之誠(史鄒陽上書荆軻/慕燕丹之義欲刺)¶
(秦王其精誠上感於天/乃白虹貫日太子畏之)屬宮之異(漢燕王旦謀反大虹/下於宫中飲井水竭)¶
<pb:KR3k0008_WYG_002-27a>¶
吐金(異苑曰晉陵薛願有虹飲其/釡翕響便竭乃吐金滿釡)化玉(捜神記孔子修/春秋製孝經既)¶
(成孔子齋戒向北斗星辰而拜告偹于天乃有赤虹/見自上而下化為黄玉有刻文孔子受而跪讀之)劍¶
彩(典論曰魏太子造劍/名流虹色似彩玉)玉氣(禮曰玉氣/如白虹)美人(爾雅虹螮/蝀也俗名)¶
(為美/人)女子(蔡邕詣金門邕對曰/虹蜺是小女子之祥)大蚓如虹(瑞/圖)二氣(文子/曰天)¶
(有二氣則成虹地有二氣/則洩人有二氣則生病)夢(常璩華陽國志曰李特長/子盈字仲平少子䧺字仲)¶
(儁初䧺母羅&KR1494;䧺時夢兩虹自地而升天一虹中斷/羅曰吾二兒若有先亡者後必有貴者後䧺遂王蜀)隂¶
陽之精(春秋元/命苞)孔天有四時五行寒暑迭居張為虹蜺¶
(孫思/邈)貫營(沙陀傳李嗣昭周徳威下慈隰進屯河中汴/将朱友寧以兵十萬壁其南全忠自屯晉州)¶
<pb:KR3k0008_WYG_002-27b>¶
(晉人聞全忠皆失色時有虹貫德/威營氏叔琮薄壘疾鬬晉兵大敗)曲虹(天復三年三月/&KR0996;申有曲虹在)¶
(日東/北)垂頭軍門(延和元年六月幽州都督孫佺帥兵襲/奚将入賊境有白虹垂頭于軍門占曰)¶
(其下/流血)蜺者斗之精(五行志唐隆元年六月戊子虹蜺亘/天蜺者斗之精占曰后妃隂脅王者)¶
架天(安得五彩虹駕天作/長橋李白焦香山詩)虹見宫中(閩王繼鵬晉天福/三年夏虹見其宫)¶
(中/)螮蝀入紫㣲(天明夷廟/暉李白)慿天霓(以結峯李白/答孟少府書)煙虹(君/王)¶
(賜顔色聲價凌/煙虹東武吟)掩天光(虹蜺掩天光哲后/起康濟答髙山人)天陂(斷霓天/陂垂杜)¶
(牧弄/水亭)入井飲(永正二年三月彩虹入潤州大将張子良/宅初入漿甕水盡入井飲之後子良擒李)¶
(錡拜金吾尋歴/方鎮南部新書)倚劍慷慨(氣干虹蜺李白/上裴長史書)氣如横霓(房/魯)¶
<pb:KR3k0008_WYG_002-28a>¶
(上節使書目視/飛鴻氣如横霓)紛錯(宋務光虹霓紛/錯隂勝之沴也)虹霓滅而日月張¶
(李白明/堂賦)纎纎雲表霓(杜/甫)五彩奪目(荆州有氣如虹五彩/奪目有首如驢長數)¶
(十丈環㕔事而行三匝而滅占者曰㕔中将有哭聲然/而非州府之咎頃之順貞穆后崩發哀於此室徐鉉稽)¶
(神/録)¶
　　　天河(十一/)¶
白天河謂之天漢(銀漢銀河河漢/天津絳河明河)倬彼雲漢(倬明/也)昭回¶
于天(昭回光/轉也)倬彼雲漢為章于天(言為天/文章)維天有漢(監/亦)¶
(有/光)斜漢　左界(襃/斜)南躔(躔歴也/見文選)在天成象　耿耿(秋河/曙耿)¶
<pb:KR3k0008_WYG_002-28b>¶
(耿/)清淺(河漢清/且淺)渭水以象(三輔圖秦皇都咸陽列/渭水貫都以象天河)黄河¶
之精(河圖曰河精/上為天河)仙查(博物志舊説天河與海通有居/海者年年八月浮查来不失期)¶
(因上乗去忽忽不知晝夜有一處多織女一丈夫牽牛/渚次飲之問之答曰君可於蜀中問嚴君平君平曰某)¶
(年某月某日有客星犯/牽牛星即此人到天河)星石(集林曰昔有人尋河源見/婦人浣紗問之曰此天河)¶
(也乃與一石而歸問嚴君平/君平曰此織女支機之石)昭昭(清漢/暉)鵲橋牛女隠見¶
廻旋　通海　竟天孔如練(唐文粹宋之問明河篇倬/彼昭回如練白復出東城)¶
(接南/陌)昬見南樓曉落西山(昬見南樓清且淺/曉落西山縱復横)落曉霜(李/白)¶
(詩天河/落曉霜)明星方揚斜漢西懸(璿柄如墮沉半層/瀾劉禹錫楚望賦)掛戸(河/漢)¶
<pb:KR3k0008_WYG_002-29a>¶
(掛户牖欲濟無輕/舠夜宿南陵李白)斗柄當西南(韋蘇州擬古詩天河/横未落斗柄當西南)明¶
河澹如掃(杜牧即/事詩)縱被㣲雲掩終當永夜清(含星動雙/闕伴月落)¶
(邉城杜/甫天河)驚風翻河漢(梁棟已出日/同上寫懐)銀河倒瀉三石梁(李/白)¶
東井南箕(曲直殊於河漢/楊炯渾天賦)天河夜轉漂廻星(銀浦流雲/學水聲李)¶
(賀天/上謡)銀河倒列星(杜甫/詩)明河繞塞㣲(夜詩/同上)天河落處長¶
洲路(李/賀)浩汗若河漢(韓/詩)¶
　　　霜(十二/)　(災附/)¶
白履霜堅冰(易坤/卦)季秋霜始降(霜降之日/百工休禮)露為(蒹葭蒼/蒼白露)¶
<pb:KR3k0008_WYG_002-29b>¶
(為/霜)青女(淮南子曰霜/神名青女)凝而為霜(大戴禮隂氣勝陽/氣則凝而為霜雪)刑罰¶
之表(春秋符曰霜者刑罰之表也季秋霜始/降鷹隼擊王者順天行誅成肅殺之威)紺碧(拾遺/志曰)¶
(廣延國霜色紺/碧又有甘霜)九月肅霜　既降(禮記霜露既降君子/履之必有悽愴之心)¶
鐘鳴(山海經云豐山之/鐘霜降而自鳴)始凝(易曰履霜/隂始凝也)葛屨(紏紏葛屨/可以履霜)¶
紈扇(班婕妤扇詩新製齊/紈素皎潔如霜雪)駟見(國語云駟見而/霣霜駟房星也)殺木(元/命)¶
(苞曰霜/以殺木)鷹隼擊(霜降則/鷹隼擊)豺祭(霜降之日豺/乃祭獸禮)婦功(家語霜/降而婦)¶
(功成嫁娶/者行焉)馬蹄(荘子曰馬蹄/可以踐霜雪)蠶繭(拾遺記員嶠之山有/氷蠶以霜雪覆之然)¶
(後為/繭)琴(琴有履霜操伯竒所作也尹吉甫信後妻之䜛/逐伯竒伯竒自傷無罪清朝履霜乃作履霜操)¶
<pb:KR3k0008_WYG_002-30a>¶
正月云繁(詩人興/傷之刺)憂季秋既降(君子有怵/惕之心)𤣥霜(内傳具/雪門)¶
神鑪(抱朴子云凝霜雪於/神鑪採靈芝於嵩岳)災異五月降霜(淮南子曰鄒/衍事燕惠王)¶
(盡其忠貞左右譛之王弃/衍衍仰天而哭感霜降)夏降　不殺草(春秋苻曰王/者政令苛則)¶
(夏降霜誅伐不行/則冬霜不殺草)附木(京房易傳曰誅不原情則其霜/附木不下不教而誅其霜反在)¶
(草/下)雪霜大摯(摯傷也/月令)殺菽(周十月今八/月也書失時)孔清明降霜(獨/孤)¶
(及疏曰昨/清明降霜)争嚴(卓行賛曰德秀當與/秋霜争嚴真丈夫哉)霜厚數寸(五行志/證聖元)¶
(年六月陸州隕霜殺草吴越/地燠而盛夏隕霜昔所未有)殺桑(宣宗紀大中三/年春隕霜殺桑)染紫¶
(常奉真湘潭記鵞管山霜可/染紫為天下冠恨人無知者)慘霜(遁叟山/居記)天霜下嚴威¶
<pb:KR3k0008_WYG_002-30b>¶
(李白/古風)夜霜(朗泳清川/飛夜霜)縞乎若寒崖之霜(虞城令/去思頌)青楓葉¶
赤天雨霜(杜甫韓/諌議註)㪚下秋草(李白送孟賛府林/風吹霜㪚下秋草)凝霜(空/冷)¶
(枕韋應/物詩)坐看飛霜滿凋此紅芳年(古/風)飛霜早淅瀝緑艶¶
恐休歇(同/上)鐘何鳴兮應霜氣(楊炯渾/天賦)殺惡草(元和十四/年四月淄)¶
(青隕霜殺惡草及荆棘而/不害嘉榖唐史五行志)嚴霜(唐史段秀實賛英烈言/言如嚴霜烈日可畏而)¶
(仰/哉)吴霜㸃歸鬢(李/賀)嚴霜衣帶斷(杜甫嚴霜衣帶/斷指直不得結)¶
　　　露(十三/)　(瑞附/)¶
白立秋後五日白露降　㪚而為露(大戴禮陽氣勝/隂則㪚為雨露)厭¶
<pb:KR3k0008_WYG_002-31a>¶
浥(行露/濕也)漙兮(零露/漙兮)為霜(白露/為霜)零露(泥泥瀼/瀼濃濃)湛湛露斯(匪/陽)¶
(不/晞)綴冠(束晳曰零露如/珠非綴冠之飾)泛灎之彩　鶴警(千年鶴警/露而鳴)蟬¶
飲(取其/潔)既濡(禮曰春雨露既濡君子/履之必有怵惕之心)珠盤(仙掌金莖/以承露)盤¶
中(見/上)薤上(薤露歌曰薤/上露朝日晞)潤玉　垂珠　晨降(楚辭曰霧/露蒙其晨)¶
(降/)宵零(典引曰甘露/宵零於豐草)菅茅(英英白雲/露彼菅茅)多露(謂行/多露)詩人夙¶
行(興厭浥/之詠)君子春履(有怵惕/之心)下地騰文(别/賦)助海成深(海/受)¶
(霧露以/成其深)露衣朝諫(劉向説苑曰吴伐荆王令敢有諫者/死舍人有少孺子者欲諫懐彈於後)¶
(園露霑其衣如是者三朝王曰子求何苦露霑衣如是/對曰園中有樹其端有蟬蟬髙居悲鳴飲風飲露不知)¶
<pb:KR3k0008_WYG_002-31b>¶
(螳蜋在其後曲跗欲取其蟬而螳蜋又不知黄爵居其/後延頸欲啄之然黄爵又不知臣操彈丸在其下臣但)¶
(捕其黄爵不覺露霑衣如此為窺其/利而不思後患王聞之遂不伐荆)桐葉(蘇子曰人生/一世若朝露)¶
(之托於/桐葉)瑞露王者施徳則甘露降(瑞/圖)一名天酒　甘露¶
仁澤也其凝如脂其甘如飴　松柏　竹葦(晉書中興/書曰王者)¶
(敬飬耆老則甘露降而松柏/受之尊賢容衆則竹葦受之)天地相合(以降甘露人莫/之令而自均老)¶
(子/)漢年(甘露之瑞/以為年紀)三危(伊尹説湯曰水中之美/三危之露五色瑞露也)膏露(天/不)¶
(愛其道故/天降膏露)德動皇天(瑞呈/甘露)表至德之馨(且因/宵降)含孔甘之¶
味(不待/秋凝)若脂之潔(如醴/之甘)孔甘露降(李訓十一月帝御紫/宸殿京兆尹韓約奏)¶
<pb:KR3k0008_WYG_002-32a>¶
(甘露降金吾左仗樹羣臣賀訓元輿奏言甘露近在禁/中陛下宜親往觀以承天貺許之即輦入含元殿詔宰)¶
(相羣臣往視訓奏言非甘露帝曰豈約妄耶顧中尉仇/士良于志宏等驗之訓因欲閉之諸官人使無免者)¶
露芃芃兮蔓草(文粹張説文曰/露芃芃兮蔓草)霏霏靈液(唐文粹李正/封詠露詩曰)¶
(霏霏靈液重/雲表無聲落)宵潤玉堂簾(曙寒金井/索同上)積耀呈姿(栁宗元/賀甘露)¶
(表綴葉而珠璣積耀盈器而冰/玉呈姿芳襲椒蘭味兼飴醴)甘露徧庭樹(李懸為貝/州刺史甘)¶
(露徧庭樹其邑/人曰美政所致)薔薇露(栁宗元得韓愈所寄詩先/以薔薇露灌手然後發讀)白庶¶
潭露(常奉真湘潭記白/庶潭露能染紅)朝光初燭方湛湛而不晞畏景¶
轉炎更瀼瀼而未已(栁宗元/賀甘露)露垂於草其状如珠(吕向/注文)¶
<pb:KR3k0008_WYG_002-32b>¶
(選/)玉露凋晚林(舊史/李宻)花露(開元遺事太真妃宿酒初消/苦肺熱晨遊後苑口吸花露)¶
(以潤/肺)秋露如白玉(李白古風秋露如/白玉團團下庭緑)火雲洗月露(杜/甫)玉¶
堦生白露夜乆侵羅襪(太白/玉階)唐李賀金銅仙人辭漢歌¶
敘云(魏明帝青龍九年八月詔宦官牽車西取漢孝武/捧露盤仙人欲立置前殿宮官既折盤仙人臨載)¶
(乃澘然泣下歌曰茂陵劉郎秋風客夜聞馬嘶曉無跡/畫欄桂樹懸秋香三十六宫土花碧槐官牽車指千里)¶
(東關酸風射眸子空将漢月出宫門憶君清淚如鉛水/襄蘭送客咸陽道天若有情天亦老携盤獨出月荒凉)¶
(渭城已逺/波聲小)草露滴秋根(杜/詩)承露盤中珠正圓(韋應物通/天臺上月)¶
(初出承露盤中珠正圓珠可飲夀可永/武皇南面曙欲分從空下來玉杯冷)世間綵翠亦作¶
<pb:KR3k0008_WYG_002-33a>¶
囊八月一日仙人方(仙方稱上藥静/者服之常綽約)碧天何言空墜露¶
(並上同漢/武帝雜歌)凝珠滿露枝(李後/主)零露凝清華(栁/文)零其庭而¶
著異(紀於年以標竒/栁宗元甘露表)秋荷一滴露(清夜墜/𤣥天)清髙金莖露¶
(杜/詩)承露金莖霄漢間(同/上)玉露凋傷楓樹林(秋興/詩)露裛思¶
藤架(遣/悶)春風拂檻露華濃(李/詩)白露垂珠滴秋月(同/上)凝毫¶
採掇花露容(同/上)華露(華露湛/新秋)濯濯晨露香(明珠何聨/聨韓愈)泣¶
露(林攅母亡自延甓作塜廬有甘露降觀察使李若初/遣官吏驗實㑹露晞里人失色攅哭曰天所降露禍)¶
(我耶俄而/露復集)¶
<pb:KR3k0008_WYG_002-33b>¶
　¶
　¶
　¶
　¶
　¶
　¶
　¶
　白孔六帖卷二¶
