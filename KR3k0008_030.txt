# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.441265
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷三十
<pb:KR3k0008_WYG_030-1a>¶
欽定四庫全書¶
　白孔六帖卷三十　　　唐　白居易　原本¶
　　　　　　　　　　　宋　孔　傳　續撰¶
　　言語(一/)　　　　　博物(二/)¶
　　隠語(三/)　　　　　訥(四/)¶
　　口齒(五/)　　　　　心(六/)¶
　　視(七/)　　　　　　聽(八/)¶
　　面(九/)　　　　　　胷(十/)¶
<pb:KR3k0008_WYG_030-1b>¶
　　手(十一/)　　　　　臂(十二/)¶
　　　言語(一/)　(慎言/辯)　(利口/游説)　(失言附/誹謗)¶
白言語有章　發言為詩　言之無文(行之/不逺)言以足志¶
(不言誰知/其志也)好言自口　言必有中　非禮勿言　哿矣¶
能言(巧言如流/俾躬處休)不厭(公叔文子時然後/言人不厭其言)言中倫(柳下/惠)思¶
忠(君子有九/思言思忠)無瑕(善言無/瑕謫)千里應之(君子居其室出其/言善則千里之外)¶
(應/之)宰我子貢(言語/科)作乂(洪範二曰言言/曰從從作乂)立言(太上立徳/其次立言)¶
(立言謂身沒/立言於世)身文(介子推曰/言身之文)有徴(叔向曰君子之言信/而有徴故逺怨於其)¶
<pb:KR3k0008_WYG_030-2a>¶
(身/)子産有辭(叔向曰辭之不可已也如是夫子/産有辭諸侯頼之若之何釋辭)晏子一¶
言(君子仁人之言其利溥哉/晏子一言而齊侯省刑也)輯矣(輯睦也詩曰/辭之輯矣)一言而¶
善(傳曰叔向適鄭鬷蔑惡立於堂下一言而善叔向聞/之曰必鬷明也下執其手以上曰子若不言㡬失子)¶
(矣/)大辯若訥(巧言/如流)文子之賢(則聞/呐呐)而仲尼之聖(且貴/便便)文¶
以君子之辭(禮/)加民(言出乎身/加乎民)口實(以台為/口實)惟口(起/羞)出¶
好興戎　有章(出言/有章)大言　小言(事君大言入則望大/利小言入則望小利)¶
穆穆皇皇(言語/之美)君子約言(小人/先言)不以言舉人(不以人廢/言君子也)¶
灋語之言(能無/從乎)請事斯語　辭達(而已/矣)在耳之言　吐¶
<pb:KR3k0008_WYG_030-2b>¶
嘉言如木屑(王澄與人書曰胡母輔之字彥國吐嘉/言如木屑霏霏不絶誠為後進領袖也)清¶
言理服言譚林藪(樂廣常與裴頠清言欲以理/服之而頠為言譚之林藪)鄙小子¶
之狂簡(竊先生/之餘論)我求懿徳(爾有/嘉謀)當喻以正義(豈移於/浮辭)雖¶
嘉言可聽(而國章/難廢)懐璧興詠(鑠金/垂範)庶遵季布之諾(宜附/周任)¶
(之/言)其容不改(斯言/有章)一言興邦(片言/折獄)戒在三緘(應其/千里)踐言¶
　納言　訥於言(敏於/行)同心之言(其臭/如蘭)貌言(華/也)至言(實/也)¶
苦言(藥/也)甘言(疾/也)言忠信　孟子之知言(詖辭知其所蔽/淫辭知其所䧟)¶
(邪辭知其所離/遁辭知其所窮)　慎言古者言之不出(恥躬之/不逮)君子欲¶
<pb:KR3k0008_WYG_030-3a>¶
訥於言　三復(南容三/復白圭)得無訒乎(子曰仁者其言也訒/曰為之難言之得無)¶
(訒/乎)駟不及舌(子貢/曰)耳屬于垣(君子無/易由言)過行(君子恥其言/而過其行)¶
天何言哉(子曰予/欲無言)一言(君子一言以為知一言以/為不知言不可不慎也)呐呐¶
(如恱反小貌也趙文子/其言呐呐然不出諸口)安定辭(審言/語也)桃李無言(下自/成蹊)鸚¶
鵡能言不離飛鳥(猩猩能言/不離禽獸)口容止(不妄/動)易出難悔(言/易)¶
(以溺人不/可不慎也)鉗口(結/舌)大辯若訥　言行君子之樞機(樞機/之發)¶
(榮辱/之主)含鋒(吉人之辭寡若含/劒刃不敢動也)慎辭(叔向曰晉為伯鄭入/陳非文辭不為功慎)¶
(辭/也)懲如簧之言(緘若訥/之辯)茍不戒於三緘(則必違/於千里)在朝廷¶
<pb:KR3k0008_WYG_030-3b>¶
之内(雖貴/便便)於鄉黨之中(則宜/呐呐)出口(文子如/不出口)似不能言¶
言顧行(行顧/言)既三思而後行(亦一言/而為智)亂階(亂之所由生/也則言語以)¶
(為/階)慎乃出話　賜不幸言而中(孔子云是使/賜多言也)周廟三緘¶
(金/人)管子曰吾畏事不敢事畏言不為言故如老吃(行年/六十)¶
(如老/吃耳)　利口以言取人(失之/宰我)口給(子曰禦人以口給屢/憎於人焉用佞語)¶
巧言如簧(顔之/厚矣)避辯士之舌端　惡夫佞者(子曰是故/惡夫佞者)¶
有言者(不必/有徳)惡利口(之覆邦/家者)不辭費(有言無/實也禮)恥之(有其/言無)¶
(其行君/子恥之)溺口(子曰君子溺於口注云/言如溺水不能自治)口費而煩(言數/煩也)舌¶
<pb:KR3k0008_WYG_030-4a>¶
在(張儀舌/在足矣)多言數窮(不如/守中)喋喋(利/口)婦有長舌(惟厲之/階詩)美¶
言不信(信言不/美老子)躁人之辭多　脣舌(樓君卿/之脣舌)亂政(書曰/君罔)¶
(以辯言/亂舊政)亂官(書無以利/口亂厥官)利口惟賢(書/)截截(書曰截截善/諞言俾君子)¶
(易辭諞/音辯)屢中(子貢曰億/則屢中)不思若訥(徒務/如流)巧言亂徳　言¶
訒辭煩　給奪慈仁(子曰給奪慈仁奪亂也/言給辯亂慈仁之徳)辭有枝葉¶
(天下無道則辭有/枝葉注虛華之言)口恵(禮口惠而實不/至怨灾及其身)奪仁尚口(易曰/尚口)¶
(乃/窮)騰口(說/也)禆竈多言(豈不/或中)揺脣鼓舌(莊/子)緩頰(漢王謂酈/食其曰緩)¶
(頰説魏王豹/謂徐言引喻)嗇夫利口㨗給(張釋之言/虎圈嗇夫)口諧(東方/朔)響應¶
<pb:KR3k0008_WYG_030-4b>¶
無窮(虎圈嗇夫代/尉對文帝)　失言智者不失言　起羞(惟口起/羞書)¶
口不道忠信之言為嚚(富辰/曰傳)口過(言滿天下/無口過)莠言自口¶
　哀哉不能言(匪舌是出/唯躬是瘁)效夷言(衛侯效夷言子之曰/君其死於夷乎說其)¶
(言從之/固矣)失口(君子不失/口於人)千里違之(易曰君子居其室出/其言不善則千里之)¶
(外違/之)榮辱之主(易曰樞機/之發云云)無徴(叔向言曰小人之言僣/而無徴故怨咎及之)¶
言徐(單子㑹韓子于戚視下而/言徐叔向曰單子其死乎)唯口起羞(俾躬/自瘁)屢中之¶
能(雖聞/子貢)數窮之戒(終見/老聃)多言數窮(失辭/獲戾)失言(不可與言/而與之言)¶
(失/言)其言糞土也(謂衛侯/之虐)上漏其言(下失/其臣)智伯失灌水之¶
<pb:KR3k0008_WYG_030-5a>¶
言(魏武有齚/舌之戒)　辯舌端(君子避辯/士之舌端)口給(給/也)　却秦軍(魯/仲)¶
(連譚笑/而解圍)下齊國(酈食其掉三寸之舌/下齊國七十餘城)說楚(聲/子)絶秦(吕/相)雖¶
子貢之言(億則/屢中)而老聃之戒(多言/數窮)折天口　舌在(張/儀)宰¶
貢之言(蘇張/之說)碧雞之詞(莊/子)白馬之論(公孫/龍)辯(文/選)離堅合¶
異(辯/也)劇譚　膠言(辯而不依禮/義曰膠言)折角(五鹿岳岳朱/雲折其角)杜口¶
(齊有辯士田巴於狙邱稷下置館毁三皇而訾五帝一/日伏千人有魯連子謂巴日先生之言似梟者惡人也)¶
(巴乃終身杜/口不復敢言)服人之口(莊子曰服人之口/不能服人之心乎)害義(家語曰/小辯害)¶
(義小言/破道)蘇秦陳六雄之利害以拒秦(六國合/從也)子貢變五¶
<pb:KR3k0008_WYG_030-5b>¶
國之興衰以存魯(存魯亂齊破吳強晋覇越十/年之中五國之變子貢之辯)彈射否¶
臧(商𣙜/得失)辯哉(家語子貢曰賜願齊楚合戰賜著縞衣白/冠陳說其間利害使二國釋患唯賜能之)¶
(子曰/辯哉)矯尾厲角(鬼谷先生曰蘇秦張儀一體也然其矯/尾厲角含吐縱横張儀不如蘇秦是能)¶
(分人主/之地也)送金(蘇秦抵掌而譚李/兊送黄金百鎰)賜璧(虞卿躡蹻而說趙/王賜白璧一雙)¶
解連環之璧(文/子)喋喋利口(截截/諞言)言惟可矣利亦博哉(未/可)¶
(釋辭所/宜從志)辭有枝葉(禮/)美言(可以/市)堅白(趙人公孫龍為堅/白之譚𤣥黄所以)¶
(為白堅所/以為利)一拜一起未足為勞(蜀伊籍使吳入拜孫權/權曰勞事無道籍應聲)¶
(曰一拜一起/未足為勞)宏辯陸賈(有辯/口)抵掌　河注(泉/涌)懸河之辯¶
<pb:KR3k0008_WYG_030-6a>¶
　宰予子貢蘇秦張儀范睢蔡澤莊周公孫龍惠施桓¶
袁十人皆辯士也　騁黄馬之劇譚(縱碧雞/之雄辯)　遊說縱¶
横之術　合縱連衡(蘇張破横散縱使馳/説之士無所開其口)虞卿説趙(史/虞)¶
(卿游説士也躡屨擔簦説趙孝成王一見賜/金百鎰白璧一雙再見命為上卿簦長柄笠)緩頰(見上/注)¶
掉舌(蒯通曰酈食其伏軾掉/三寸舌下齊七十餘城)立譚　以口舌得官(婁/敬)開¶
說語塞(語不/行)辯說得其黨　行不茍合(義在/取容)黥布受戮¶
(無收朱/建之謀)韓信伏誅(不取蒯/通之說)否臧於人(利害/於己)樞機之理(榮/辱)¶
(在/兹)巡其邦國(建以/功名)長短術(主父偃學長/短縱横之術)說煒煜而譎誑¶
<pb:KR3k0008_WYG_030-6b>¶
(文/選)甘言誘我　甘辭(子以甘辭說子/路盗跖責仲尼)　誹謗謗議　庶¶
人謗　弭謗(國語曰厲王暴虐國人謗王王使衛巫監/謗以告而殺之國人莫敢言於道路以目)¶
(王曰吾/能弭謗)口語致罪(漢/書)謗讟(傳曰君/無謗讟)宫室崇侈謗讟竝作¶
(傳/)腹心非謗　理君父謗(鍾繇為廷尉聽君父/已沒臣子得為理謗)下獄(毛/玠)¶
(孝先人有云見黥面妻沒入宫者玠曰天不雨為此也/太祖聞怒收玠下獄廷尉鍾繇詰曰自古有孥戮黥墨)¶
(下獄遂/黜免)受誅(孔融以對孫權使有/誹謗之言坐此棄市)彼有人焉(謀於/長者)人胥¶
效矣(我無/是乎)去自安之術(效滅族/之計)聲聞于外(言不/由中)利口覆¶
邦巧言亂徳　九歌導屈原之情(五噫寫梁/鴻之恨)彼譖人者¶
<pb:KR3k0008_WYG_030-7a>¶
(能無/悔乎)惟君子乃能(非聖人/之教)殺其管叔(見賦於/䲭鴞)閔於周公¶
(用明於/狼跋)玉石失真(卞和/泣矣)駑驥齊駕(伯樂/哀之)居下訕上(君子/惡之)¶
誹謗之木孔未嘗語禁省事(楊師道正觀十年拜侍中/性周謹未嘗語禁省事嘗)¶
(曰吾讀孔光/傳想其遺風)口伐可汗(鄭元璹尚文藝突厥攻太原元/璹持節往勞彼以不信咎中國)¶
(元璹隨語折責無所屈因謂頡利曰今掠財資刼人口/皆入所部豈若仆旗接好則金玉重幣一歸可汗口伐)¶
(可汗如約朕何/惜金石賜公哉)好醜必言(李蕃同平章忠謹好/醜必言帝以為無隠)漏禁中¶
語(劉晏為京兆尹司農卿/嚴莊誣劾晏漏禁中語)敏于辯論(李訓質狀魁梧敏/于辯論多大言又)¶
(持詭辯激/昂可聽)數言時政得失(張公謹數言時政得/失太宗多所采納)李勣一¶
<pb:KR3k0008_WYG_030-7b>¶
言(髙宗欲立武昭儀為后畏大臣異議宻訪勣勣曰此/陛下家事無湏問外人帝意遂定贊曰武氏奮而唐)¶
(之宗属㡬殱嗚呼不/㡬一言而喪邦乎)語泄(温造帝將用為諌/官以語泄乃止)警悟而辯¶
(温彥/博)敏於占對(髙士/亷)每論政事得失必陳古為諭(竇/威)千¶
里外猶對面語(房元齡髙祖曰每為吾兒/陳事千里外猶對面語)言天下事若¶
素宦于朝(馬周贊曰周之遇太宗顧不異哉由/一芥草茅言天下事若素宦于朝)㑹朝離¶
立偶語(王無競改殿中御史會朝宰/相宗楚客楊再思離立偶語)附耳語(蕭復中官/馬欽緒楫)¶
(宰相列從一附耳語既而從一宻諗復曰有詔與公議/向所奏不欲李勉盧翰聞知復曰堯舜有僉曰之言朝)¶
(廷大事尚當謀及公卿/如勉等非其人當罷去)一言賢於十萬衆(馮盎或告盎/叛太宗詔蘭)¶
<pb:KR3k0008_WYG_030-8a>¶
(謨發江淮甲卒將討之魏徴諌曰王者兵不宜為蠻夷/動勝之不武不勝為辱盎反未狀當懐之以徳盎懼必)¶
(自來帝乃遣散騎常侍韋叔諧喻盎盎/遣智戴入侍帝曰徴一言賢於十萬衆)徐彥伯樞機論¶
(以謂言者徳之柄行之主志之端身之文也君子之樞/機動則物應得失之見也可以濟身亦以覆身否㤗榮)¶
(辱一繫之能審思而應精慮而動擇其交以後談則悔/吝何由而至怨惡何由而生如此乃可以言也以為世)¶
(戒/云)俗吏語(狄仁傑為兒時門人有被害者吏就詰誦書/不置吏讓之答曰黄卷中方與聖賢對何暇)¶
(偶俗吏/語邪)劾奏語指斥(周允元同平章武后宴宰相詔陳/書傳善言允元曰恥其君不如堯)¶
(舜武三思劾奏語指斥后曰/聞其言足以誡安得為過)議論必傅經義(郝處俊臨/事敢言自)¶
(秉政在帝前議論/諄諄必傅經義)議論髙簡為時推向(陸象/先)議論持正¶
<pb:KR3k0008_WYG_030-8b>¶
有守(立/)口辯(令狐/峘)善敷奏機辯明銳(馬/周)言如持水内石¶
(李綱乞骸骨帝罵曰卿為潘仁長史而羞朕尚書綱頓/首曰潘仁賊也志殘殺然毎諌輙止焉為其長史故無)¶
(愧陛下功成厚自伐臣言如/持水内石敢久為尚書乎)語謬(劉洎曰頃上書有不/稱㫖或面窮詰無不)¶
(羞汗恐非所以進言者路帝曰卿言善朕能改之及征/遼東詔輔皇太子監國帝曰以卿輔太子社稷安危在)¶
(焉宜識朕意洎曰願無憂即大臣有罪臣請按法誅之/帝怪其語謬戒之曰君不宻則失臣臣不宻則失身卿)¶
(性疎而果/恐以此敗)劉洎贊曰(洎之忠不能自申於上況其下/哉古人以言為戒可不謹歟)夢¶
進讜言若平生(虞世南/死帝夢)論議持正(世/南)欲有所言目禁輙¶
止(闗播盧杞雅知播韋柔可制因從容言播材任宰相/其儒厚可鎮浮動乃拜同平章事政一決於杞嘗論)¶
<pb:KR3k0008_WYG_030-9a>¶
(事帝前播意不可避坐欲有所言杞目禁輙止退讓播/曰以君寡言故至此奈何開口争事邪播即喑畏毋敢)¶
(與/争)循謹無所駮異(董晉同平章方竇參得君裁可大事/不闗咨晉晉循謹無所駮異參欲以)¶
(其弟申為吏部侍郎諷晉以聞帝怒曰無乃參迫卿為/之邪晉謝具道所以然帝問參過失晉無敢隠由是參)¶
(罷宰相晉皇恐/上疏固辭位)陸贄曰(人之難知堯舜所病胡可以/一酬一詰而謂盡其能哉)談¶
辯華給(崔/蕘)自負其辯(黎幹自負其辯/沾沾喜議論)單議悟主(楊炎同/平章言)¶
(租賦庸調法自是人不土斷而地著賦不加斂而増入/版籍不造而得其虛實吏不誡而姦無所取輕重之權)¶
(始歸朝廷矣炎興嶺/表而以單議悟主)詳辯(李固言吃接賔客頗謇緩然/毎議論人主前乃更詳辯)¶
陽瘖(王徽為户部黄巢入闗為賊所執廹還將/汙以官徽陽瘖不答以刄環脅卒不動)應對如¶
<pb:KR3k0008_WYG_030-9b>¶
響(宇文融神明警/敏應對如響)不為偽辭恱人(韋貫之名純沉厚寡/言與人交終歳無款)¶
(曲不為偽/辭以恱人)辯給粉澤其非(盧從史擢昭義節度既得志/寖恣不道至奪部將妻而能)¶
(辯給粉澤其非孔戡等屢以/直語争刺初唯唯後益不從)以口語軒輊事機(楊虞卿/性佞柔)¶
(就黨中為最能唱和者以口/語軒輊事機故時號黨魁)誕譎敢言(張宿憲宗為廣/陵王時因張茂)¶
(宗薦尉得出入/邸中誕譎敢言)坐漏禁中語(張宿數召對不能謹宻/坐漏禁中語貶栁丞)游¶
公卿間(熊望恱險躁以/辯說游公卿間)談辯可喜(楊虞卿父寜/談辯可喜)古興亡¶
事(劉蕡明春秋能/言古興亡事)以口舌縁飾(王世充渉書傳善占對/習法敢舞文上下人或)¶
(辯駮世充以口舌縁飾/衆知其非亦不能屈也)口陳移用費數千名(崔仁師遷/度支郎中)¶
<pb:KR3k0008_WYG_030-10a>¶
(嘗口陳移用費數千名太宗恠之詔黄門侍/郎杜正倫持簿使仁師對唱無一謬帝竒之)時事無不¶
言(白居易工文章被遇憲宗時事/無不言湔剔抉摩多見聽可)居若不能言(桓彥範/志忠孝)¶
(居若不能言及議論帝前雖被/詰讓而安辭定争辯争愈切)危言切議(宋璟張嘉貞/後為相閱堂)¶
(按見其危言切議/未嘗不失聲嘆息)議論有體(張鎬惟/簡重)清談終晷不及榮¶
利(楊綰性儉約清談終晷而不及榮/利欲干以私聞其言必内愧止)動人以言所感己¶
淺言又不切人誰肯懐(陸贄言欲紓多難收羣心惟在/赦令而已動人以言所感己淺)¶
(言又不切/人誰肯懐)善談確(劉伯芻有風度善談確/而動與時適論者少之)移人(王叔文/能以口)¶
(辯移/人)口無二言(衛大/經)與語見其冲逺(盧𢎞宣元和中鄭/權帥襄陽辟署幕)¶
<pb:KR3k0008_WYG_030-10b>¶
(府李愬代權二人交憾𢎞宣始謁愬敕/左右謹衛既與語見冲逺不覺洗然)能劇談(宋子奢/為人樂)¶
(易能劇談以/經誼縁飾)重謹(苗神客性重謹未嘗語禁中事/人及其醉問之亦熟視不答)論事¶
者以單言進(劉祥道疏曰永徽以來/論事者或以單言進)族立黨語(元結今/有仁恤)¶
(之令憂勤之誥人皆/族立黨語指而議之)善談名理(鄧王元裕好/學善談名理)談詭(和逢/堯談)¶
(詭當大事/敢邀福)言直不敢專權(李峴韓擇木曰峴/言直不敢専權)片言悟主¶
取宰相(房琯贊曰琯以忠誼自/片言悟主而取宰相)占奏敏給(元載為/度支郎)道路¶
目語不敢復議(李少良上書詆其醜狀載怒/殺少良道路目語不敢復議)稱道皆詩¶
書(史孝章/性修謹)漏言(宋申錫文宗時同平章事除王璠京兆/尹宻論帝㫖璠漏言而守澄黨鄭注得)¶
<pb:KR3k0008_WYG_030-11a>¶
(其/謀)不詳之言(李晟詔罷兵通王府長史丁瓊者嘗為張/延賞擠抑内怨望乃見晟曰以公功乃奪)¶
(兵柄夫惟位髙者難全盍蚤圗之/晟曰君安得不詳之言執以聞)九弊(陸贄九弊騁辯/給&KR0247;聰明上之)¶
(弊/也)人人助為談說(吳士矩文學蚤就喜與豪/英游故人人助為談說)誕譎敢言¶
(鄭雲/逵)進見不敢出一言及天下事(崔損性齪齪延英進/見不敢出一言及天)¶
(下/事)樂瘖黙(栁宗元貶永州雅善蕭俛詒書言情曰讀易/困卦至有言不信尚口乃窮往復益喜曰嗟)¶
(乎余雖家置一喙以自稱道詬益甚耳/用是更樂瘖黙與木石為徒不復致意)辯士臨說(杜洪/淮南)¶
(將劉存濬次傳城洪軍/氣沮存使辯士臨說)嚴黙終日(孔述睿雖與親朋燕/集至嚴黙終日人皆)¶
(畏/之)善辭令(温彥博性周謹善辭令毎問四/方風俗臚布誥命若成誦然)發言陋鄙(李/林)¶
<pb:KR3k0008_WYG_030-11b>¶
(甫無學術發言/陋鄙聞者竊笑)政事多所闗訪(王紹謹宻主計凡八年/政事多所闗訪紹亦未)¶
(嘗一言/漏于人)於大議論往往有所合(杜悰有/大臣體)以捭闔干時(張/濬)¶
(不得志乃羸服屏居金鳳/山學從横術以捭闔干時)說王敬武(王敬武在平盧軍/最彊累召不肯應)¶
(濬往說之而敬武已臣賊不迎使者濬責之曰公為天/子守藩今使者齎詔至不北面俯伏而敢侮慢公乃未)¶
(識君臣大分何以長吏/民哉敬武愕貽愧謝)李抱真說王武俊(李抱真沉慮/而斷王武俊)¶
(反以數騎馳入見武俊曰泚希烈争竊帝號滔攻貝州/此其志皆欲自肆于天下足下既不能與競長雄捨九)¶
(葉天子而臣反虜乎且詔書罪己禹湯之心也方上暴/露播越公能自安乎因持武俊涕下交頥武俊亦感泣)¶
解語(馬嗣孫為人懦暗少學劉眗罷相常侍孔昭序建/言常侍班當僕射前嗣孫責御史臺檢例臺言故)¶
<pb:KR3k0008_WYG_030-12a>¶
(事無所見據今南北班位常侍在前嗣孫即判臺狀施/行劉眗大怒崔居儉楊言于朝曰孔昭序解語是朝廷)¶
(無解語/人也)述慮(劉洎非言/無以述慮)諄複(王世充言語/諄複百緒)遽言亟辯(權/徳)¶
(輿善辯論李吉甫秉政用李絳參贊是時帝切于治事/無鉅細悉責宰相吉甫絳議論不能無持異至帝前遽)¶
(言亟辯徳輿從容/不敢有所輕重)¶
　　　博物(二/)¶
白博物君子(晉侯謂/子産云)彊識(記曰博聞彊識而/讓者謂之君子)多識(晉侍/中王)¶
(粲博物/多識)指掌(張華彊記四海/之内若指諸掌)顯節陵中䇿(嵩山之下有/人得簡一枚)¶
(上有兩行科斗書張華問束晳晢曰/此漢明帝顯節陵中䇿驗之果然也)識亡書(漢書上幸/河東亡書)¶
<pb:KR3k0008_WYG_030-12b>¶
(三篋詔問知者唯張安世字子孺識之具得其/事後得亡書校無所遺上竒之擢拜尚書郎)龍肉鮓¶
(陸機饋張華鮓發噐曰此龍肉也賔客未信華曰以苦/酒漬之必有異漬酒五色光起機反問鮓主主曰茅積)¶
(下得白魚質狀殊常/作鮓美故相獻也)虵化為雉(武庫封閉甚宻忽有雉/雊張華曰此虵化為之)¶
(開視雉側果/有虵蛻也)桐材擊石鼓(吳郡臨平岸崩出一石鼓槌/之無聲帝問張華華曰取蜀)¶
(中桐材刻為魚形叩之則/鳴矣如其言果聲聞數里)孔子識土怪(羵/羊)辨防風骨孔¶
鼨鼠(盧若虛多才博物辛怡諌為職方有獲異鼠者豹/首虎臆大如拳怡諌謂之鼮鼠若虛曰非也此許)¶
(謹所謂鼨鼠豹文/而形小一坐驚服)鍾山壙中銘(鄭欽說通厯術博物初/梁太常任昉大同四年)¶
(七月於鍾山壙中得銘曰龜言土蓍言水甸服黄鐘啟/靈北瘞在三上庚墮遇七中已六千三百浹辰交二九)¶
<pb:KR3k0008_WYG_030-13a>¶
(重三四百圯當時莫能辯者因藏之戒諸子曰世世以/銘訪通人有知之者吾死無恨昉五世孫升之隱居商)¶
(洛寫以授欽說欽說出使得之於長樂驛至敷水三十/里忽悟曰卜宅者廋葬之嵗月而先識墓圯日辰甸服)¶
(五百也黄鍾十一也繇大同四年郤求漢建武四年凢/五百一十一年葬以三月十日庚寅三上庚也圯以七)¶
(月十二日己巳七中己也浹辰十二也建武四年三月/至大同四年七月六千三百一十二月月一交故曰六)¶
(千三百浹辰交二九十八也重三六也建武四年三月/十日距大同四年七月十二日十八萬六千四百日故)¶
(曰二九重三四百圯/升之大驚服其智)霓裳拍(王維客有以按樂圖示者/無題識維徐曰霓裳第三)¶
(疊最初拍也引/工按曲信然)阮咸器(元行沖有人破古冡得銅器似/琵琶人莫能辯行沖曰此阮咸)¶
(所作/器也)姑洗角(楊收涔陽耕得古鍾髙尺餘收叩之曰/此姑洗角也既劀拭有刻在兩欒果然)古¶
<pb:KR3k0008_WYG_030-13b>¶
鼎銘(五代張䇿少聦悟父同居洛陽敦化里浚井得古/鼎銘曰魏黄初元年春二月匠告于同以爲竒䇿)¶
(時年十三居同側啟曰漢建安二十五年曹公薨改元/建康是歲十月文帝受禪又改黃初是黃初元年無二)¶
(月也銘何繆邪/同大驚異之)狼星直日(江南李嗣主詰旦殿庭忽見/殘麞一脚視之乃獸食之餘)¶
(詢宿衛莫知所以遂使人詢陳陶陶曰昨/暮乃狼星直日故耳嗣主嘆曰真鴻儒矣)¶
　　　隱語(三/)¶
白廋辭(國語范文子曰有秦客廋辭於朝卿大夫不知/也吾得其二焉武子怒曰童子三掩人於朝以)¶
(杖擊之折笄廋/辭謂作隱語也)庚癸(吳申叔儀乞粮於魯公孫有山有/山曰若登首山以呼曰庚癸乎則)¶
(諾注云西方主穀癸主水/軍中不敢出粮故爲隱語)麥麴芎藭(楚申叔展問還無/社曰有麥麴乎有)¶
<pb:KR3k0008_WYG_030-14a>¶
(山芎藭乎注二物可以禦/濕欲使無社逃難於泥中)郭舎人請東方朔隱語(漢/書)黃¶
絹㓜婦外孫韲臼孔有羙醬乎有梁米乎并乞墨一枝¶
(許欽眀為凉州都督嘗輕騎按部㑹突厥黙啜兵掩至/被執賊與皆至靈州使說之降欽明至城下呼曰我乏)¶
(食有羙醬乎有梁米乎并乞墨一枝時賊營四面阻水/惟一路得入欽眀欲選將束兵乗夜襲賊也而城中無)¶
(寤其廋者/遂見害)迷隱其辭(李乾祐擢御史大夫爲禇遂良所/惡出邢魏二州刺史嘗爲書與所)¶
(善刺史取朝廷事迷隱其辭爲吏/所賣遂良白發於朝坐流驩州)廋文(王廷湊始廷湊/賤㣲時鄴有道)¶
(士爲卜及得鎮迎事甚謹復問夀幾何子孫幾何荅曰/公三十年後當有二王已而廷湊立十三年死蓋廋文)¶
(也/)私䦧隱語(髙駢擢發吏百餘號察子厚廪食令/居衢閧間凢民私䦧隱語無不知)折其¶
<pb:KR3k0008_WYG_030-14b>¶
文爲十二言(叚居正妻謝字小娥居正與謝父同賈江/湖上並爲盗所殺小娥轉側丐食至上元)¶
(夢父及夫告所殺主名離折其文爲十二言持問内外/姻莫能曉李公佐隱占得意曰殺若父者必申蘭殺若)¶
(夫者必申春小娥泣謝歲餘/得蘭于江州春于獨樹浦)曽崇範妻(凢許聘數人其/夫趣死一夕夢)¶
(人謂曰田頭有鹿迹田尾着日炙乃/汝之夫也後嫁崇範方悟江南野史)舅得詹事(朝野僉/載張說)¶
(女嫁廬氏常爲舅求官說不語它日復問說但指支/床龜女欣然歸告其夫曰舅得詹事矣後果然也)大¶
眀寺水(太保令狐綯鎮淮南慕容班嘗與從事俱遊大/明寺之西廊見壁前題云一人堂堂二曜重光)¶
(泉深尺一㸃去冰傍二人相連不欠一邉三梁四柱烈/火燃添却雙勾兩日全諸賔顧之皆莫辯獨班曰一人)¶
(大字也二曜者日月明字也泉深尺一者寸土寺字㸃/去氷傍水字二人相連天字不欠一邉下字三梁四柱)¶
<pb:KR3k0008_WYG_030-15a>¶
(烈火燃無字添却雙勾兩日全比字得非/大明寺水天下無比也衆恍然桂苑叢談)其文初不可¶
曉(五行志貞觀十七年八月涼州昌松縣鴻池谷有石/五青質白文成字曰髙皇海出多子李元王八十年)¶
(太平天子李世民十年太子李治書燕山人士樂太國/主尚注譂奬文仁遇千古火王五王六王七王十風毛)¶
(才子七佛八菩薩及上果佛田天子文武貞觀昌大聖/延四方上不治示孝仙戈入爲善其文初不可曉而後)¶
(人因推己事以驗之蓋武氏革命自以爲金徳王其佛/菩薩者慈氏金輪之號也樂太國主則鎮國安樂公主)¶
(太平公主皆以女亂國其五王/六王七王者唐世十八之數)碑隂八字(漢太尉許馘/碑乆磨滅諸)¶
(孫再刻之題八字碑隂曰談馬礪畢王田數七人莫能/曉徐鉉父延休一見解曰談馬許字礪畢碑字王田重)¶
(字數七/立字)王仲舒與同舎郎日置酒邀賔客相樂李藩名¶
<pb:KR3k0008_WYG_030-15b>¶
彊致之(仲舒專爲俳說廋語相狎昵李藩一/見謝不徃曰吾終日不曉所語何哉)赤元生粟¶
(開元中含元殿火基下出丹至有隱語不可解言天漢/三年赤元生粟木下有子傷心過酷此亦不能辯也出)¶
(百家/鱠)淮西石䜟(宣室志元和元年九月裴晉公徃征吳/元濟至境上因發地得石刻有雞未肥)¶
(酒未熟之語解之者曰鷄未肥無肉也肥去肉爲己酒/未熟無水也酒去水爲酉破賊之期在己酉乎後賊平)¶
(果以/是日)¶
　　　訥(四/)　(吃附/)¶
白吉人寡辭(易/)呐呐(見慎言/門注)剛毅木訥近仁　君子欲¶
訥於言　周勃張相(二人言事/未嘗出口)訥口(李廣訥/口少言)口吃(揚雄/口吃)¶
<pb:KR3k0008_WYG_030-16a>¶
(不能/劇譚)質厚(呉漢字子顔質厚少文/造次不能以辭自逹)口訥心辯有珪璋之¶
質(郭林宗謂/劉鴻儒)鄧艾口吃常稱艾艾(晉文帝戯曰艾艾爲/是幾艾荅曰鳳兮鳳)¶
(兮是/一鳳)期期不奉詔(周昌剛直而口吃髙祖欲廢太/子立趙王昌曰臣期期不奉詔)魯恭¶
王餘(季年好音樂口/吃難言吳志)司馬相如(口吃而善/於著書)孔囁嚅翁(竇/鞏)¶
(平居與人言若不/出口世號囁嚅翁)口吃而辯(陸/羽)遇人不能道寒暄(五代/孫晟)¶
(爲人口吃遇人不能道寒暄已/而坐定談辯鋒生聽者忘倦)蹇緩(李固言口吃接/賔客頗蹇緩)合¶
喙而隱志兮(幽嘿以待盡桞/宗元閔生賦)言呐性魯(無特逹之節栁/宗元上權補闕)¶
絳侯木訥爲漢元輔(陸相奏議趙武呐呐而爲晉賢臣/絳侯木訥而爲漢元輔公孫洪上)¶
<pb:KR3k0008_WYG_030-16b>¶
(書論事帝使難洪以十䇿洪不得其一及爲宰相卒有/能名周昌進諫其君病吃不能對詔乃曰臣口雖不能)¶
(言心知其不可然則口給者事或非信辭屈者理或未/窮人之難知堯舜所病胡可以一訓一誥而謂其盡能)¶
(哉/)¶
　　　口齒(五/)¶
白脣亡齒寒(諺曰輔車/相依云云)舌在(張儀開口示妻/曰舌在足矣)口爽(老子/曰五)¶
(味令人/口爽)折齒(齊景公爲孺子/牛而折其齒)編貝(東方朔曰臣/齒如編貝)口容止¶
(不妄/言也)見齒(高柴子羔執親之䘮/泣血三年未嘗見齒)齒决(禮濡肉不齒/决乾肉齒决)摺齒¶
(魏齊笞范睢折脅/摺齒摺音路合反)皓齒(文/選)没齒(管仲奪伯氏駢邑三百/飯蔬食没齒無怨言)¶
<pb:KR3k0008_WYG_030-17a>¶
杜口　婁敬(以口舌/得官)張儀掉三寸舌　匪舌是出　徒¶
以口舌(藺相/如)忠言不避截舌　載翕其舌(翕合/也)駟不及¶
舌　莫捫朕舌　婦有長舌　口呿而不合舌舉而不¶
下(說文云公/孫龍也)乳臭(漢書漢撃魏豹問曰魏大將/誰也曰栢直曰是口尚乳臭)含香(應/劭)¶
(漢官侍中言老口臭/帝賜鷄舌香含之)口方(瀬鄉記老/子口方)杜恕體論曰(束脩/之業)¶
(其上在於不言其次莫如寡/辭諺曰使口如鼻至老不失)周生烈曰(口者言之門脣/者舌之藩齒者)¶
(脣之合也故子/貢曰駟不及舌)三緘其口(家語孔子入太廟階左/有金人焉三緘其口)防人¶
之口若防大川(大决所犯傷人/必多子産云)孝經鉤命决曰(仲居海/口言善)¶
<pb:KR3k0008_WYG_030-17b>¶
(食海/澤也)淮南子曰(趙襄子殺智伯豫讓欲報怨恐/人識之乃落其齒以易其貎)齒化爲¶
石(神仙傳服神/丹三百歲)異物志曰(西屠夾在海中以/草染齒以黒勝白)張蒼無齒¶
(唯飲乳百餘/歲卒漢書)夜生(晉書成帝杜皇后少有深色長猶無/齒有求婚者輙中止及帝納采一夜)¶
(齒盡/生)温嶠(先有齒疾抜/之中風而卒)孔方口(婁師/德)顔真卿(盧杞數遣/人問方鎮)¶
(所便将出之真卿徃見杞辭曰先中丞傳首平原面流/血吾不敢以衣拭親舌䑛之公忍不見容乎杞衘恨切)¶
(骨/)鉗口結舌(顔真卿令宰相宣進止御史臺作條目不/得直進從此人不奏事矣陛下聞見止於)¶
(數人耳目天下之/士方鉗口結舌)頭可斷舌不可禁(柳渾張延嘗怙權/嫉渾守正遣親厚)¶
(謂曰明公舊德第謹言于朝則位可乆渾曰/爲吾謝張公渾頭可斷古不可禁卒爲所擠)爲文之士¶
<pb:KR3k0008_WYG_030-18a>¶
亦多漁獵前作(戕賊文史快其意抽其華/置齒牙間柳宗元答友人)掉長舌於公¶
卿間(劉嚴夫與叚/校理書文粹)爵賞在其口吻(黎軒傳䆠者劉忠翼/與左衛将軍董秀皆)¶
(有寵於代宗當盛/時爵賞在其口吻)折齒(温廷筠不得志去歸江東令狐/綯方鎮淮南廷筠怨居中時不)¶
(爲助力過府不肯謁丐錢楊子院夜醉爲邏卒擊折/其齒訴於綯綯爲劾吏吏具道其惡行絢兩置之)飲¶
堇齒燋(張果帝謂髙力士曰吾聞飲堇無苦者竒士也/時天寒因取以飲果三進頽然曰非佳酒也乃)¶
(寢頃視齒燋縮顧左右取鐵如意擊墮之藏帶中/更出藥傅其斷良乆齒己生粲然駢㓗帝益神之)鴂舌¶
啅譟(柳宗元貶永州司馬雅善蕭俛移書言情曰楚越類/間音聲特異鴂舌啅譟今聽之恬然不怪己與為)¶
(矣家生小童皆自然嘵嘵晝夜滿耳聞北/人言則啼呼走匿雖病夫亦怛然駭之)虎口(郭知/運)二¶
<pb:KR3k0008_WYG_030-18b>¶
齒生(則天春秋髙左右不悟其衰/俄而二齒生詔改元長夀)五色齒(止戈集孔戣/好術藝延接)¶
(方士多所傳授能口中現五/色齒綵色光絢一瞬即改)舌端之㜸慘乎楚鐡(劉禹/錫口)¶
(兵/戒)浮危(所餘十九齒飄颻盡浮/危韓愈贈崔二十六詩)齒落舌存(齒落未是無/心人舌存恥)¶
(作窮途哭杜甫暮/秋寄蘇侍御詩)皆碎(張廵每戰大呼嚼齒皆碎及尹/子竒視之其齒存者不過三四)¶
老君剪舌(唐䕫州道士王法朗舌長呼字不/正乃日誦道德經後夢老君剪舌)金剛石碎¶
佛牙(正觀中有僧言得佛牙所擊無堅物傳奕聞之曰/我聞金剛石至堅唯零羊角可破試徃擊之應手)¶
(而碎劉/餗傳記)騰口任㘖㘖(柳宗/元詩)羡君齒牙牢且㓗(韓文贈劉/師服羡君)¶
(齒牙牢且㓗大/肉硬餅如刀截)其有口舌者率以利啖之(劉晏其有口/舌者率以利)¶
<pb:KR3k0008_WYG_030-19a>¶
(啖之使不得有所訾短故/議者頗言晏任數固恩)無掉爾舌以速爾咎(姚元崇/口箴)¶
利口作戒長舌爲詩(同/上)¶
　　　心(六/)¶
白我心匪石(不可/轉也)我心匪席(不可/卷也)如旌(楚王曰寡人心/揺揺如懸旌)¶
無瑕(士蔿曰心茍無/瑕何恤乎無家)不競(孔叔曰心則不/競何憚於病)心不則德義¶
爲頑(傳/)如面(富辰曰心之不/同如其面焉)包藏禍心　心能制義曰¶
度　人藏其心(不可/測度)心莊則體舒(心肅則/容敬)心正而後身¶
脩(禮/)方寸(徐庻曰方/寸亂矣)心如結兮(詩/)如水(鄭崇曰臣門如/市臣心如水)¶
<pb:KR3k0008_WYG_030-19b>¶
心若死灰(莊/子)虚其心(老/子)𤣥覽心照(老子曰滌/除𤣥覽)丹府　靈¶
府　靈臺(並心/也)中心不和不樂(而鄙詐之/心入矣)外貎不莊不¶
敬(則慢易之/心入矣)鄙吝心生(郭林宗曰逾月不見/黃叔度則鄙吝心生)聖人無常¶
心(以百姓/心爲心)以禮制心(書/)志以道寜　作德心逸日休(作/僞)¶
(心勞/日拙)至和爲性(最靈/由心)非僻之心(無自入/也禮)主張六志(緘縢/七情)¶
楚王蕩而禄盡(徐庻亂/而計窮)剖賢人之心(書/)刳心而學道(言/學)¶
(道先去其/心也莊子)心計(桑𢎞羊以心計/十三爲侍中)有臣三千惟一心(紂有/臣億)¶
(萬惟億萬心予有/臣三千惟  心)同心(武王曰予有亂臣/十人同心同德)啟沃(髙宗謂/傳說曰)¶
<pb:KR3k0008_WYG_030-20a>¶
(啓乃心/沃朕心)金石(後漢世祖指王常曰此家率江夏諸将輔/翼漢室心如金石真忠臣也是日遷爲漢)¶
(中将/軍)同心之言(其臭/如蘭)劒承其心(晏子春秋曰崔杼弑齊/莊公以㦸鉤其頸劒承)¶
(其/心)春秋元命苞曰(心者火之精成於/五故人心長五寸)二人同心(其利/斷金)其¶
心三月不違仁　一心可以事百君(百心不可以事一/君仲尼聞之曰小)¶
(子記之哉/晏子春秋)凡人心險於山川難知於天(禮/)夢人以刀開¶
心(異苑曰鄭𤣥師馬融三載無聞融鄙而遣之𤣥過於/樹隂下假寐夢見一老父以刀開心謂曰子可以學)¶
(矣於是/却返)孔心如山岳(尉遲恭隱太子常贈金皿一車辭/以聞秦王王曰公之心如山岳然)¶
(雖積金至斗/豈能移之)髙世(温造張建封節度徐州造/謝歸下邳慨然有髙世心)心如鐡石¶
<pb:KR3k0008_WYG_030-20b>¶
(契苾何力帝曰/若人心如鐡石)感心疾(韋綬晚乃感心疾/罷還第不極於用)蹙其心(祖君/彦正)¶
(抜柱蹙其/心即死)厚貎小心(髙行周𨽻明宗悵下初爲禆將趙/德鈞識之謂明宗曰此子厚貎而)¶
(小心它日必大貴/宜善待之五代史)面醜心妍(韓愈送/窮文)言必顧心心必副¶
事(陸贄言易曰聖人感人心而天下和平夫感者誠發/於心而形於事事或未諭故宣之於言言必顧心心)¶
(必副事三者相/合乃可求感)欲小(孫思邈曰心爲之君君尚恭故欲/小詩曰如臨深淵如履薄氷小之)¶
(謂/也)約之於心(陸贄上書曰惟勤思而熟計之捨己以從/衆違欲以遵道逺憸佞親忠直推至誠去)¶
(逆詐斯道甚易行不耗神/不劬力第約之於心耳)心爲萬事主(張𤣥素遷右庻/子時太子承乾)¶
(事游畋不恱學𤣥素上書曰心爲萬事/主動而無節則亂敗德之原實在於此)嘔出心(李賀母/使婢探)¶
<pb:KR3k0008_WYG_030-21a>¶
(囊中見所書多即怒曰/是兒要嘔出心乃己耳)誓天(李抱真見王武俊武俊感/其不疑乃指心誓天曰此)¶
(身已許公/死乆矣)多記損心(劉洎諫曰/多記損心)披而示心(馬燧賊將徐/廷光再拜燧)¶
(曰爾以吾爲欺邪今不逺數歩/可射我披而示心廷光感泣)夢持巨鑿破其心(尹知/章少)¶
(雖學未甚通解忽夢人持/巨鑿破其心内若劑焉)心沈抑以不舒兮(柳宗元/閔生賦)擾¶
濁浮躁本之於心(韋承慶嘗謂人所以/擾濁浮躁本之於心)治心莫若和平¶
(杜牧送人/赴舉序)旣操心之大謬(欲當時之奏/技望故園賦)鐫心鏤志(旁睨/後逸)¶
(鐫心/鏤志)錦心繡口(柳宗元乞巧文駢/四驪六錦心繡口)將息之道當先理其¶
心(心閑無事然後外/患不入韓崔羣書)忠(臣/)寒膺(盧杞傳忠臣寒/膺良士痛骨)雖長不¶
<pb:KR3k0008_WYG_030-21b>¶
滿七尺而心雄萬夫(李白上韓/荆州書)¶
　　　視(七/)　(目附/)¶
白非禮勿視　視思明(君子/九思)將思明也(杜蕢謂嬖叔曰/爾爲君目將思)¶
(明/也)無淫視(正視/也)視遠惟明　視曰明(洪範曰視曰/明明作哲)目誠¶
(楚辭專專/之目誠)凡視上於面則傲(下於帶則憂傾則姦/傾謂旁視不正也)目不¶
别五色之章爲昧(傳/)五色令人目盲　見小曰明　視¶
之不見(名曰/微)以管闚天　蔽明(冕而前旒/所以蔽明)視之明也鑒¶
於賢(不在見/於蚊睫)視之遠也觀於德(不在覩/於秋毫)三年視蝨(百步/觀毫)¶
<pb:KR3k0008_WYG_030-22a>¶
(離/婁)視下(單子㑹韓子于戚視下而言徐叔向曰單子其/死乎衣有禬禬領也帶有結㑹朝之儀視不過)¶
(結禬之中所以導容貎以明之失則有闕今單子爲王/宫伯而命事於㑹視不登帶言不過歩貎不導容而言)¶
(不昭不導不恭不/昭不從無守氣矣)四目(舜明四目/而天下治)逺視(賈琮爲刺史升/車褰惟逺視廣)¶
(聽紏察善惡/百城震悚)尊其瞻視(君子正其衣冠尊其瞻/視儼然人望而畏之)見秋毫¶
之末(離婁百歩之外/見秋毫之末)目逆(宋華父督見孔父之妻於/路目逆而送之曰羙而艶)竊¶
視(金日磾見武帝羙人/滿側日磾不竊視)忤視(馬融前授生徒後列歌/妓盧欽受業不忤視)儀¶
禮曰(與大人言始視面中視抱注言/書見面觀其顔色所傳言也)若父則游目無上¶
於面無下於帶(子於父主孝不主敬/所視廣因覩安否)若不言(立則視祫/坐則視膝)¶
<pb:KR3k0008_WYG_030-22b>¶
天子視(不上於祫/不下於帶)國君妥視(謂上/於祫)大夫衡視(謂平/視)士視¶
五歩　從長者上丘陵(則必向長/者所視)視必下(將入/戶)入户奉¶
扃(視瞻/無回)視速(右師視速而言/疾有異志焉)視流(鄭伯視流/而行速)覆視　戴¶
目而視(傾耳/而聽)察泉魚(觀天/文)視目不眩(王/戎)視日之蚤暮(禮/)¶
　目目若懸珠(東方朔/自言)美目(盼/兮)目擊　貿貿(餓者貿貿/然來貿貿)¶
(目不/明貎)目動(臾駢觀秦使者目動而/言肆懼我也必敗之)青白眼(阮籍能爲青/白眼禮俗士)¶
(輙以白眼嵇喜候之/籍見以青眼喜乃退)五色令人目盲(老/子)䘮明(子夏䘮其/子而䘮其)¶
(明曾子弔之曰吾聞朋友䘮明則哭之曾子哭子夏亦/哭曰天乎予之無罪也曾子怒曰商汝何無罪也䘮爾)¶
<pb:KR3k0008_WYG_030-23a>¶
(親使人未有聞焉䘮爾子䘮爾明爾何無罪/與子夏投其杖而拜之曰吾過矣吾過矣)左丘明䘮¶
明厥有國語(司馬遷與/任安書云)目者離之象(易離/爲目)目如㸃漆(杜/宏)¶
(理/)治國而無禮(譬猶瞽之無相與/倀倀乎其何之)瞭然眊然(孟子曰人/之善不善)¶
(在乎目其心正則童子瞭然其心/不正則童子眊然瞭音了眊音耄)重瞳(舜/目)又(項羽目/亦重瞳)不¶
瞬(列子引錐至/曉其目不瞬)兩葉蔽目不見太山(鶡冠/子)目所不見(故/若)¶
(存若亡心所不/繋故不生不滅)十目所視　蜂目(豺/聲)深目(而猳/喙)睆目¶
眼如紫石稜　閉門而泣(目盡/腫)爛爛如巖下電(裴楷謂/王戎之)¶
(睛/)孔方瞳子黒白明澈(李密方瞳子黒白明澈煬帝見/之謂宇文述曰左仗下黒色小)¶
<pb:KR3k0008_WYG_030-23b>¶
(兒爲誰曰蒲山公李寛子密/帝曰此兒顧眄不常無入衞)不能正視(永王璘貎陋/甚不能正視)目¶
禁(関播與盧杞論事帝前播意不/可避坐欲有所言杞目禁輙止)屏蔽(元稹曰聾瞽之/君非無耳目左)¶
(右前後者屏蔽之不使/視聽欲不亂可得哉)失明(令狐彰與魚朝恩有隙及/用事彰不敢入朝㑹母䘮)¶
(失明/卒)白眼相公(張允伸性暴厲眸子多/白燕人號白眼相公)崔光逺(瞳子白/黒分明)¶
目恚(李林甫少選詔書出耀鄉九齡以左右丞相罷/林甫嘻笑曰尚左右丞相邪目恚而送乃止)紿¶
病目行觸柱(朱延壽田頵之附朱全忠二人謀/絶行密行密憂甚紿病目行觸柱)目睛黃¶
而夜有光(五代張彦澤目睛黃而/夜有光顧視如猛獸)一目重瞳子(南唐李/煜一目)¶
(重瞳/子)晝能見星(武攸緒晚年瞳有/紫光晝能見星)廞目(史思/明)鷹視(五代/秦王)¶
<pb:KR3k0008_WYG_030-24a>¶
(從榮爲人輕/儁而鷹視)目多白睛(五代漢髙祖目/多白睛凛如也)眼語(韓建昭宗/東遷建從)¶
(至洛昭宗舉酒屬太祖與建曰遷都之後國歩小康社/稷安危繋卿兩人次何皇后舉觴建躡太祖足乃陽醉)¶
(去建出謂太祖曰天子與宫人眼語幕下/有兵仗聲恐公不免也太祖以故尤德之)環視(羅洪信/文㺹死)¶
(衆曰孰願主吾軍者洪信輙曰神/命我矣衆環視以爲宜遂立之)低目窺覘(蘇安/恒䟽)深目¶
而髯(趙來章卜人秦誗曰宜遇西/人深目而髯乃得其實也)目如秋水(李泌賀知/章曰此椎)¶
(子目如秋水必一拜/卿相出鄴侯家傳)木睛(周寳唐立武選以髙上擊毬/較其能否而黜陟之至有致)¶
(鐡鈎于毬仗以相撃寳嘗與此選爲鐡鈎所摘一目暗/失寳取睛吞之復撃毬獲頭籌遂授涇原勑賜木睛以)¶
(代之一日晨起潄木睛墜水棄之侍姬竊笑寳怒曰瞎/漢何足笑遂殺之注木睛莫知何木置中無所礙視之)¶
<pb:KR3k0008_WYG_030-24b>¶
(如真睛矣出/吳越備史)視物隔褷䙰(𤣥花著兩眼視物隔褷/䙰韓愈寄崔二十六)忽盲¶
(文粹皮日休九諷遇/謗篇目正視兮忽盲)腦脂(腦脂遮眼卧壯士/韓文雪後寄崔公)目眇號獨¶
眼龍(威名葢代/北李克用)目瞬如電(江南野史吳主/璟目瞬如電)見善不敬與¶
昬瞽同(柳宗元送/從兄序)其凝其盲(韓拘幽操目揜/揜兮其凝其盲)目視昬花¶
(尋常間便不分/人顔色韓文)伐眼(酉陽雜俎三尸上/尸青姑伐人眼)闊視(藩鎮序闊/視大言自)¶
(成一/家)低目相視(劉總譚忠說總曰郡國弄/兵低目相視可謂危矣)¶
　　　聽(八/)　(耳附/)¶
白非禮勿聽　聽思聦(君子/九思)無側聽(禮/)舜逹四聦(而治/天下)¶
<pb:KR3k0008_WYG_030-25a>¶
耳不聽五音之和爲聾(傳/)五音令人耳聾(老/子)司聦(杜蕢/飲工)¶
(曰汝爲君耳将司聦/不聞樂是不聦也)文子曰聽者所以逹知也(所以成/行也所)¶
(以致功名也不精不明不深不逹故上學以神聽中學/以心聽下學以耳聽耳聽者學在皮膚心聽者學在肌)¶
(肉神聽者學在骨髓故聽之不深則知行/之不誠凡聽之理虚心清淨耳無茍聽)耳屬于垣¶
天聽卑(&KR0087;宓曰天之至髙/而聽至卑蜀志)言猶在耳　聽之不聞(名曰/希)¶
聽曰聦聦作謀(洪範曰/四曰聽)掩聦(大戴禮曰冕而前旒所以/蔽明黈纊塞耳所以掩聦)¶
通人於己(文子曰言者所以通己於人聞者所/以通人於己旣暗且聾人道不通)和聲入¶
於耳(而藏/於心)坎爲耳(易/)惟明在於聽政(不在聞螻/蟻之鬪)惟聦在¶
<pb:KR3k0008_WYG_030-25b>¶
於聽德(不在聞焦/螟之聲)傾耳而聽之(可得而/聞也)廣聽(賈琮事/見上注)洗¶
耳(堯聘許由爲九州長由/惡聞之洗耳於潁水)枕流(王武子曰流非可枕孫/子荆曰所以枕流欲洗)¶
(其/耳)逆耳(張良曰忠言逆耳/利於行漢髙紀)雉雊(髙宗祭有飛雉升鼎/耳而雊不聼之異也)忘¶
味(子在齊聞韶三/月不知肉味)知音(伯牙彈琴鍾期/聽而知其音)聽和而聦(國語/單穆)¶
(公曰耳目心之樞機故視和/則明視聽不和則有震眩)視秋毫之末(則不聞雷/霆之音)兩¶
豆塞耳(不聞雷霆/鶡冠子)傾聽求聲者(則耳苦而目樂定心管/物者則神勞而形安同)¶
(在一身之上而休戚異者/是天理殊宜造化白隔)言提其耳　重聽何傷(黃覇/爲郡)¶
(許丞老聾史請代之覇/曰許丞廉史重聽何傷)諸葛亮(請杜徵至以徵聾於座/上與書云伏聞徳行飢)¶
<pb:KR3k0008_WYG_030-26a>¶
(渴歴時云云徵/以老病乞歸)孔纚纚令人忘倦(馬周岑文本謂所親/曰馬君論事㑹文切)¶
(理無一言可損益聽/之纚纚令人忘倦)進對失次(喬琳同中書門下平章/事天下矍然駭之琳年)¶
(髙且聵每進對失/次所言不厭帝㫖)顧目見耳(前蜀王衍/顧目見耳)耳大(李忠臣帝/嘗謂卿耳)¶
(大真/貴兆)耳無根(袁天剛見馬周曰/君耳無根夀不長)生缺左耳(商成已生/而缺左耳)忽¶
睽(文粹皮日休耳/方聦兮忽睽)耳冷(孟洪徽對宣宗曰陛下何以不/知有臣何不以文字召用帝怒)¶
(曰朕耳冷不知有/卿出朝野僉載)耳中天地(薛君曹見二青衣駕赤犢/出耳二童子曰兠𤣥國在)¶
(吾耳中一童子傾耳示君曹乃别有天地花卉因捫耳/投之至一都㑹城池樓堞窮極瓌麗因作思歸賦自童)¶
(子耳中落/幽怪録)三耳秀才(董謹爲太山府君呼爲録事令決/疑獄謹舉秀才張審通決之甚當)¶
<pb:KR3k0008_WYG_030-26b>¶
(府君喜其聦敏爲於額上更添一耳旣還額極痒踊出/一耳尤聦時人曰天有九頭烏地有三耳秀才亦呼爲)¶
(雞冠秀/才同上)聞善不慕與聾聵同(柳文送/從兄序)耳肅肅兮聽不聞¶
聲(韓愈拘/幽操)丁寧附耳莫漏洩(韓退之/月蝕詩)病聾(五代鄭玨在/相位旣碌碌)¶
(無所爲自/又病聾)提其耳(五代王峻曰兖州慕容彦超反迹已/露若陛下出汜水則彦超入京師陛)¶
(下何以得之翟守素馳還具道峻言是時太祖已下/詔西幸聞峻語遽自提其耳曰幾敗吾事乃止不行)¶
　　　面(九/)¶
白夫爲人子者出必告反必面(禮/)女子出門必擁蔽其¶
面　事親三日具沐其間面垢　不學牆面(涖事/惟煩)朋而¶
<pb:KR3k0008_WYG_030-27a>¶
不心面朋也(友而不心面/友也楊子)面長二尺(荀卿子曰有臣公/孫吕身長十尺面)¶
(長二尺廣三/寸名動天下)半面(後漢應奉字世叔行汝穎過袁賀門/出半面不見賀二十年路見識之)¶
傅粉(何/晏)面如凝脂(王右軍見杜𢎞理而歎曰面如/凝脂目如㸃漆此神仙中人也)子西¶
袂掩而終(國語楚白公勝作亂劫惠王殺子/西慙見葉公子髙以袂掩面而終)夫差巾覆¶
而死(呉越春秋曰呉王夫差死羞見子/胥以巾覆面今人謂之面衣也)面如驢面(呉書/諸葛)¶
(子/瑜)人心不同其如面焉(子産/云)宋如周面長孔相觸(陳夷/行楊)¶
(嗣復及夷行對延英帝/以其面相觸頗不恱)沬面(狄仁傑送制獄歎曰皇天/后土使仁傑為此乎即以)¶
(首觸柱血/流沬面)不識(陸䞇旣放荒逺常/闔户人不識其面)兩面人(劉季述帝囚/少陽院崔𦙍)¶
<pb:KR3k0008_WYG_030-27b>¶
(告難於朱全忠請以兵除君側全忠封𦙍書與季述曰/彼反覆宜圖之季述以責𦙍𦙍曰姦人偽書從古有之)¶
(必以為罪請誅不及族季述易之乃與盟允謝全忠曰/左軍與允盟不相害然僕歸心於公并送一侍兒全忠)¶
(得書恚曰季述使我為/兩面人自是始離季述)方面(五代寇彦/卿方面)一尺之面(五代/桑維)¶
(翰身短而面長常臨鏡以自竒/曰人七尺之身不如一尺之面)面澤赤(袁天綱見馬周/曰君面澤赤壽)¶
(不/長)面如虎(袁天綱與韋挺游謂挺面如虎當以/武處官挺善隠太子薦為左衛率)面如髙¶
麗(楊再思張易之兄司禮少卿同休/請公卿宴其寺戯曰公面似髙麗)唾面(婁師德其弟/守代州辭之)¶
(官教之耐事弟曰人/有唾面絜之乃已)黒子似顔平原(柏良器父友王奐/曰面黒子似顔平)¶
(原/)黄面兒(賈餗㑹曲江故事尹自門歩入揖御史餗騎/而入御史楊儉蘇特固争餗曰黄面兒敢爾)¶
<pb:KR3k0008_WYG_030-28a>¶
以帽障(李訓帝下詔暴訓注等罪李孝/本猶金帶以帽障面奔鄭注)白面兒(五代劉/鄩末帝)¶
(遣使者監督其軍鄩召諸將謀曰主/上深居禁中與白面兒謀必敗人事)會面嗟黧黒(杜甫/贈王)¶
(侍/御)五行秀氣得之居多者為儁人(其色㶑灔於顔間其/聲發而為文章劉禹)¶
(錫吕温/集記)面紫色(五代漢/髙祖)面色青黒(五代羅𢎞信狀貌竒/怪面色青黒軍中異)¶
(之/)人罕識其面(五代崔梲遭世亂寓居于滑臺不/逰里巷者十餘年人罕識其面)面有¶
銀光(方鎮編年錢鏐鎮呉越胡岳渡江畫工/以貌奏歎曰面有銀光竒士也即召見)¶
　　　胷(十/)¶
白釋名曰胷臆也　結胷(山海經曰有結胷國人/為人結胷如人結喉也)貫胷¶
<pb:KR3k0008_WYG_030-28b>¶
(又曰貫胷國/為人胷有竅)孔子之胷文曰制作定世符運(春秋孔/演圖云)披¶
胷(列子得/卯披胷)淯水蕩其胷　當味(值/胷)洞胷逹腋　開胷¶
毁骨碎胷　傷胷(左傳魏犨爇僖負羈氏犨傷胷晉文/矦愛其才使視之犨束胷而見使者)¶
漢髙祖(與項羽對軍數羽十罪羽伏弩/而射漢王中胷髙祖詐捫指)長歎息(古/詩)胷坼¶
而生禹(帝王紀禹母/吞神珠云云)　孔封常胷無疑事(封常清才而/果胷無疑事)¶
匕首揕胷(于志寧賛曰志寧諫太子承乾㡬遭賊殺然/未嘗懼知太宗之明雖匕首揕胷不愧也)¶
胷有七黒子(髙力士㓜與母麥相失後嶺南節度使得/之瀧州迎還不復記識母曰胷有七黒子)¶
(在否力士&KR0221;/示之如言)穴胷(李密敗王伯當曰豈公一失利/輕去就哉雖殞首穴胷所甘已)以手¶
<pb:KR3k0008_WYG_030-29a>¶
指胷(五代王松以手指/胷引郭子儀自誚)迷惑胷(下開迷惑胷窙豁斸株/橜韓退之送文暢北遊)¶
二十八宿羅心胷(李賀髙/軒過)獨任胷臆(唐史呉兢上言芟/刈股肱獨任胷臆)¶
(可為/寒心)不置白黒於胷中(韓愈崔羣書所以言者懼足下/以為吾所與深者多不置白黒)¶
(於胷/中耳)胷有偃骨(酉陽雜俎太極真仙中名/青琳青書者胷有偃骨)¶
　　　手(十一/)¶
白天將假手(傳/)執子之手(詩/)兩驂如手　如臂之使手¶
　六轡在手　共飯不澤手(禮/)論語隱義曰(齊桓公北/伐中山還)¶
(倚柱歎曰天下珍物悉易得未得人/肉食易牙歸斷其兒兩手以啖君)鉤弋夫人(漢書鉤/夫人兩)¶
<pb:KR3k0008_WYG_030-29b>¶
(手皆拳武帝披之手/即展號曰鉤弋夫人)母囓手(搜神記曰周暢至孝每出/母欲呼之自囓手暢心痛)¶
(即馳/歸)羮爛(後漢劉寛欲朝婢翻羮汚朝服婢/以手收之寛曰徐徐羮爛汝手)論語摘輔¶
象曰(仲弓鉤文在手是謂知宰我握戸是謂守道子游/握文雅是謂繁士公冶長手握輔是謂道子夏握)¶
(五是謂受公伯周手/握直期是謂病惡)䑕傷(晉髙平劉柔夜䑕傷其手指/惡之問淳于智智即以朱書)¶
(腕後横文為田字夜露手/而卧明有一大䑕手前死)長者與之提攜則兩手奉長¶
者之手　燕丹子曰(太子與荆軻置酒美人鼓琴軻曰/好手太子即斷其手以玉盤盛而)¶
(奉/之)繩貫(魏畧曰鮑出字文才屬代飢出採蓬子母在/家為賊繩貫手掌驅去出走斬賊奪母而還)纎¶
纎擢素手不分麈尾(王夷甫見/美丈夫門)脩肱(契/)長肘(李/廣)握鉤(仲/尼)¶
<pb:KR3k0008_WYG_030-30a>¶
執雅(子/貢)刻文(公孫/述)摻摻女手　手如柔荑　為魯夫人¶
(宋仲子生而有文在/其手曰為魯夫人)孔如亡左右手(房𤣥齡辭位帝遣/使謂曰國家相眷)¶
(頼乆一日去良/弼如亡左右手)束手(太宗討髙麗𤣥齡上䟽曰為中國/患無如突厥而大小可汗相次束)¶
(手/)握手(𤣥齡疾甚帝/親握手與决)摸稜(蘇味道為相特具位未嘗有/所發明脂韋自營而已常謂)¶
(人曰决事不欲明白誤則有悔摸/稜持兩端可也故世號模稜手)揺手(李德裕帝欲授/李訓諫官德裕)¶
(謂訓小人湏咎惡暴天下不宜引致左右帝/語王涯别與官德裕揺手止涯帝適見不懌)手弱(王徽/襄王)¶
(煴作亂煴逼召徽及僣號廹羣/臣作誓牒徽託手弱卒不肯署)程知節白秦王(知節隱/太子譛)¶
(之出為康州刺史白秦王曰大王去左右/手矣身欲乆全得乎知節有死不敢去)汙吏歛手(盧/奐)¶
<pb:KR3k0008_WYG_030-30b>¶
(為南海太守/汙吏歛手)一手廢(盧照隣客東龍門山/疾甚足攣一手又廢)斂手(李至逺/知選事)¶
(疾吏受賄謝多所/絀易吏肅然斂手)垂手過膝(前蜀王衍/垂手過膝)毒手尊拳(五代/李襲)¶
(吉晉王與梁有隙交兵累年後晉王數困欲與梁通和/使襲吉為書諭梁辭甚辨麗梁太祖使人讀之至於毒)¶
(手尊拳交相於莫夜金戈鐵馬蹂踐於/明時歎曰李公僻處一隅有士如此)繡其手迹於衣¶
(南平髙季興莊宗嘗問季興曰吾已滅梁欲征呉蜀何/者為先季興曰宜先蜀臣請以本道兵先進莊宗大恱)¶
(以手拊其背季興因命工繡/其手迹於衣歸以為榮耀)霹靂手(裴琰之為同州司/户名動一州號霹)¶
(靂/手)握手諄勞(沙陀傳李克用還過汴朱全忠邀之/克用入舎上源舘全忠握手諄勞)手大¶
尺餘(翟天師名乾祐長六尺手大尺/餘每揖人手過胷酉陽雜俎)炙手可熱(勢絶倫/杜甫麗)¶
<pb:KR3k0008_WYG_030-31a>¶
(人/行)争指(栁玭纎瑕㣲累十手争指矣所以/修已不得不至為學不得不堅)舉手伸縮便¶
有輕重(宦者序威柄下遷政在宦/人舉手伸縮便有輕重)唾手可取(禇遂良翔/旝雲朝唾)¶
(手可/取)手打賊(李巨召入禁中對合㫖帝大恱勑宰相與/語乆不得罷國忠怠對奉庭謂巨曰比來)¶
(人多口打賊君不爾乎巨/曰誰為相公手打賊乎)¶
　　　臂(十二/)¶
白割臂而盟(魯莊公許孟任為夫人孟乃/割臂而盟之遂生公子班)申蒯斷而鬬¶
(崔杼弑莊公申蒯後至將入御止申蒯聞君死請入門/者告崔子崔子曰勿納蒯曰汝疑我與汝臂斷左臂與)¶
(門者門者將示崔子遂入蒯遂拔劎呼天/躍而鬬殺七人未及崔子一呌而死也)李廣猿臂(漢/書)¶
<pb:KR3k0008_WYG_030-31b>¶
羿左臂長而善射(淮南/子)齧母臂(史記曰呉起出衛郭門/齧母臂辭别曰不為卿)¶
(相不入/衛郭門)折臂三公(幽明録曰羊叔子父墓人相云有帝/王氣叔子掘斷之後相者再至曰當)¶
(出折臂三公後/叔子馬墜折臂)一臂國(交州記曰儋耳國東有/一臂國人皆一臂也)春秋元¶
命苞曰(湯臂四肘是謂神剛象/月推移以綏四方也)過膝(蜀志先主長七尺/五寸目顧見耳臂)¶
(垂過/膝)李牧臂短(謝靈運詩曰/李牧媿長袖)若身之使臂　齧臂為盟¶
(續漢書曰單超河南人梁兾振動天下帝呼/單超等五人入謀誅梁兾帝齧臂為盟也)蜀志曰(關/侯)¶
(為流矢中左臂隂雨常痛伸臂與/醫刮骨去毒流血盤中神氣自若)孔猿臂(郭知/運)斷臂(王/珂)¶
(牙將劉訓叩寢門珂疑有變叱之/訓自&KR0221;其衣曰茍有它請斷臂)臂短(五代朱友謙附/于晉醉寢晉王)¶
<pb:KR3k0008_WYG_030-32a>¶
(帳中晉王視之顧左右曰兾/王雖甚貴然恨其臂短耳)臂龍鱗奮(張亮程公穎稱/亮卧若龍當大)¶
(貴亮曰國家殆必/亂吾臂龍鱗奮矣)嚙臂(皇甫湜命其子録詩/一字悞嚙其臂血流)生子兩首¶
四臂(劉鋹天寳九年南海民妻/生子兩首四臂南漢世家)斷臂仍&KR2367;&KR2524;(韓文征/蜀聯句)連¶
臂歡咋(叛臣陳敬瑄黄巢亂僖宗幸奉天敬瑄夜召監/軍梁處厚奉表迎帝繕治行宫令孜亦倡西幸)¶
(敬瑄以兵三千䕶乗輿宂從内苑小兒先至敬瑄知素/暴横遣邏士伺之諸兒連臂歡咋行宫中士捕繫之呼)¶
(曰我事天子者敬瑄殺五十人/尸諸衢由是道路不譁唐史)把臂(杜甫苦戰行臨/江把臂難再得)矢¶
著臂(唐史王方翼為安西都䕶三姓咽麫兵十萬踵/至方翼連戰矢著臂引佩刀斷去左右莫知)印¶
臂上曰風月常新(史諱録曰明皇開元初被進者曰印/選以綢繆記印臂上曰風月常新印)¶
<pb:KR3k0008_WYG_030-32b>¶
(以桂紅膏則/水洗不退)王畿如臂(陸贄曰王畿如臂而四/方如指此天子大權也)堂下斷¶
臂(周仁軌酷嗜殺戳異日見堂下有/斷臂惡之送于野數日徃視故在)¶
　¶
　¶
　¶
　¶
　¶
　白孔六帖巻三十¶
