# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:51.116782
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷五十七
<pb:KR3k0008_WYG_057-1a>¶
欽定四庫全書¶
　白孔六帖卷五十七　　唐　白居易　原本¶
　　　　　　　　　　　宋　孔　傳　續撰¶
　　軍資糧(一/)　　　　屯田(二/)¶
　　請用兵(三/)　　　　籍簿(四/)¶
　　邊戍(五/)　　　　　戍卒(六/)¶
　　戎狄(七/)　　　　　威信及外夷(八/)¶
　　犯邊(九/)　　　　　向化(十/)¶
<pb:KR3k0008_WYG_057-1b>¶
　　和戎(十一/)¶
　　　軍資糧(一/)　(轉輸附/軍乏)¶
白挈畚以令糧(周/禮)峙乃糗糧無敢不供(尚書/費誓)虢不畜也¶
亟戰將饑(傳/)室如懸磬野無青草　盛糇糧(晉令/諸侯)供其¶
資糧屝屨(屝草/屨也)楚莊伐庸自廬以往振廪同食(振發也/同食上)¶
(下無/異)歸粟于蔡以周亟矜無資　晉荀首如齊逆女宣¶
伯餫諸穀(野饋/曰餫)卜式請半家財以助邊　飛芻輓粟(主/父)¶
(偃曰秦使天下飛芻輓粟負海轉輸率/三十鐘而致一石注引車舩飛輓言疾)率鐘致石(見上/注)¶
<pb:KR3k0008_WYG_057-2a>¶
給饟餽不絶糧道吾不如蕭何　海陵之倉(枚乘曰轉/敖庾之粟)¶
(不如海/陵之倉)贏糧景從(贏擔也言/如影隨形)贏三日之糧日中而趨百¶
里(魏氏武卒衣三屬之甲負戈弩于其上贏三日之糧/日中而趨百里中選者復其戸注日中謂一日之中)¶
(刑法/志云)僦五致一水運通利(後漢虞詡字升卿為五都奮/擊差先是運糧艱澀驢馬負)¶
(載僦五致一詡燒石翦木開/漕以人僦直於是水運通利)鄧禹西征糧乏王丹率宗¶
族上麥二千斛　見糧(魏志張旣曰軍無/見糧以敵為資)小斛(魏太祖/嘗賦廪)¶
(粟不足私請主者主者曰以小斛足之後軍中言太祖/欺衆乃謂主者曰借君死以厭衆乃斬之以徇曰用小)¶
(斛主者/罪之)運者相率(杜畿為河東太守魏祖征漢中遣五/千人運運者相率曰勉之人生有一)¶
<pb:KR3k0008_WYG_057-2b>¶
(死不可負我使府君無一/人逃亡得人心也如此)濟河論(鄧艾字士載為尚書/郎大積軍糧又通漕)¶
(運乃著濟河論以諭正始中開廣濟/渠下達江淮資糧者儲之無水害)運糧為最(鄭渾為/京兆尹)¶
(大軍入漢中運糧為最/遣人由漢中無逃叛者)木牛流馬(蜀志諸葛亮由斜谷/道作木牛流馬以運)¶
(據武功/五丈原)斬太守(吳志孫堅字文臺討董卓至南陽太守/張資不運軍糧主簿入白堅軍資不具)¶
(稽停義兵堅偽疾資省/之遂㧞劒斬於軍門)師不宿飽　千里餉運　裹糧¶
　泛舟之役(秦輸/晉粟)不積九年之儲(奚備千/金之費)衣賜式(兵部/式給)¶
(賜者用所在官庫絹布相兼其軍每年得賜者不在别/給時服限其賜每年隨庸調預支諸應有知發軍處所)¶
(司與兵部計㑹量支當年庸調及脚價留本州便充兵/賜义度支式供軍道次州郡庫無物者每年支庸調及)¶
<pb:KR3k0008_WYG_057-3a>¶
(租并脚並納本州如當州不足以/餘州應入京庸調便配重裘挾纊)軍糧格(倉部格諸處/不得擅用兵)¶
(賜及軍糧縱令要/用亦須遞表奏聞)乏軍興律(擅興律諸法軍興者斬故/失同注謂軍征討有所調)¶
(發而稽廢者又不憂軍事者杖一百注謂臨軍征討闕/乏細少之物也又應調發雜物供軍事者皆先上言待)¶
(報注謂給用當從私出者皆是也違者徒一年給與者/減一等若事有警急得便調發給與並即上言若不調)¶
(發給與者並即上言如不調發及不給/與者亦徒一年不即上言者各減一等)市租饗士不從¶
中覆(馮唐曰李牧居邊軍市之租皆用饗士賞賜决/於外不從中覆故得盡其智能今魏尚云云)庚¶
癸(傳吳申叔儀乞糧於魯公孫有山山曰登首山呼庚/癸兮則諾注庚西方穀癸北方水軍中不敢正言故)¶
(謬諾傳言吳王/不恤士故亡也)闔廬在軍熟食者分而後敢食行賚居¶
<pb:KR3k0008_WYG_057-3b>¶
送乏食也(傳/)調兵食(晁錯傳曰上方/與錯調兵食)仰食棗椹(魏志袁/紹軍河)¶
(比軍人仰/食棗椹)取給蒱贏(袁述淮/南云云)漢書曰千里餽糧士有饑¶
色樵蘇後爨師不宿飽　又曰今嵗人饑困卒食半菽¶
軍無見糧(言士卒食菜半以菽/雜之又無見在糧)煮鎧(耿恭守䟽勒食盡/煮鎧弩食其筋)¶
分少(李陵為將與士/卒絶甘分少)軍食(軍/儲)病莫能興(困而/猶鬪)軍無見糧¶
(師不宿飽/兵不足食)贍軍乾椹(魏楊沛孔渠為新鄭長課民備乾/椹収勞豆得數千斛後太祖西迎)¶
(天子將士無糧乃進/乾椹太祖大喜之)孔取奇贏千萬贍軍(和政公主自/兵興財用耗)¶
(主以貿易取奇/贏千萬贍軍)作漕艫轉糧(韋挺遣燕州司馬王安德/行渠作漕艫轉糧自桑乾)¶
<pb:KR3k0008_WYG_057-4a>¶
(水抵盧思臺行八百里渠塞不可通挺以方苦寒未可/進遂下米臺側廥之待凍泮乃運以為解即上言度王)¶
(師至食且足帝不悅曰兵寧拙速無工遲我明年師/出挺乃度他嵗運何哉即詔繁畤令韋懐質馳按)陳¶
子昂䟽曰(今甘州積粟萬計兵少/不足以制賦宜益屯兵)處以儉約(韓佽遷桂/管觀察使)¶
(時詔置五管監兵盡境賦不足/以充其費佽處以儉約遂為制)民貧不忍遽斂(宗室國/貞加晉)¶
(絳等州觀察處置使旣至糧乏而所/儲陳腐民貧不忍遽歛上書以聞)陸贄五要曰廢兵¶
之冗食(補渭南尉德宗立遣黜陟使庾何等十一人行/天下陸䞇使者請以五要簡官事曰廢兵之冗)¶
(食/)又上言(今朔方太原衆已屯山東而神䇿六軍悉戍/關外將不能盡敵則請濟師陛下為之輟邊)¶
(軍缺環衛竭内廐之馬武庫之兵占將家子以益師賦/私畜以増騎又告乏財則為筭室廬貸商人設請𣙜之)¶
<pb:KR3k0008_WYG_057-4b>¶
(科日日/以甚)又上書(陛下命將興師以討四方一人征行十/室資奉居者疲饋轉行者苦鋒鏑去留)¶
(騷然而閭里不寧矣聚兵日衆供費日博常賦不給乃/議蹙限而加斂馬加歛旣殫乃别配之别配不足於是)¶
(𣙜筭之科設率貸之法興禁防滋章史不堪命農桑/廢于追呼膏血竭于笞箠兆庶嗷然而邑郡不寧矣)又¶
言(又如遇敵而守不固陳謀而功不成責將帥將帥曰/資糧不足責有司有司曰須給無乏更相為解而朝)¶
(廷含糊未嘗究詰故抱真者吞聲罔上/者不慙馭衆若此可謂責課虧度也)又言(屯集雖衆/無施戰陣)¶
(虜常横行以為境無人焉吏習其常惟曰兵少不敵朝/廷莫之省則又調發益師無禆於備禦而有弊於供億)¶
(閭井日耗歛求日繁傾家析産𣙜鹽稅酒無慮/所入半以事邊制用若此可謂財匱於兵衆矣)度支郎¶
中(凡天下邊軍皆有度攴之使以計軍資糧仗之用毎/嵗所費皆申度攴而㑹計之以長行皆為凖唐六典)¶
<pb:KR3k0008_WYG_057-5a>¶
率貸(天寶末年所在屯師用度不足於是遣御史康雲/間出江淮陶銳往蜀漢豪商富戸皆籍其家貲或)¶
(五分納一謂/之率貸通典)轉輸非不勤稽逋有軍令(韓/文)獨孤及言(今/天)¶
(下東洎海南至畨禺西盡巴蜀無鼠竊之盗而兵不為/解傾天下之貨竭天下之穀以給不用之軍為無端之)¶
(費臣不知其故假令居安思危以備不虞可於要害之/地俾置屯禦悉休其餘以糧儲屝屨之資充疲人貢賦)¶
(嵗可以减國租半陛下豈持疑於改作逡廵於舊貫使/大議有所壅而率土之患日甚一日是益其弊而厚其)¶
(疾/也)檄取資糧(穆寕佐鹽鐵轉運李光弼屯徐州餉不至/檄取資糧寧不與光弼怒召寧欲殺之或)¶
(勸寧去寧曰避之失守亂自我始何所逃辠乎即往見/光弼光弼曰吾師衆數萬為天子討賊食乏則人散君)¶
(閉廪不救欲潰吾兵耶寧曰命寧主糧者敕也公可以/檄取乎今公求糧而寧專饋寧有求兵而公亦專與光)¶
<pb:KR3k0008_WYG_057-5b>¶
(弼執其手謝曰吾固知不可抑/與公議耳時重其能守官本傳)百姓不知僦運勞(鄭珣/瑜為)¶
(河南尹方是時韓全義將兵伐蔡河南主饋運珣瑜宻/儲之陽翟以給官軍百姓不知僦運勞凡全義與監軍)¶
(别檄有所取非詔約者珣瑜輙掛壁不酬至軍罷凡數/百封有諌者曰軍須期㑹為急公何不報珣瑜曰武士)¶
(統戎多恃以取求苟以為罪尹/宜坐之終不為萬人産沴也)裒財用以給軍興(王播/帝討)¶
(淮西切於饋餉播引程异自副异尤通萬貨盈虛使/馳傳江淮裒財用以給軍興兵得無乏帝嘉其功)兵¶
所藉者食(戴叔倫齊映劉滋執政叔倫勸以屯難未靖/安之者莫先於兵兵所藉者食故金穀之司)¶
(不輕/易人)儲貲力給軍興(關播陳少游鎮浙東淮南表為判/官李靈耀叛少游屯淮上所在盗)¶
(賊蝟奮播儲貲力/給軍興人無愁苦)督運繫道(段秀實李嗣業署秀實兼/懐州長史知州事兼留後)¶
<pb:KR3k0008_WYG_057-6a>¶
(時師老財乏秀實督運/繫道募士市馬以助軍)聚糧二十萬斛(周寶進涇原節/度使務耕力聚)¶
(糧二十/萬斛)挾珍走軍(張雄楊行宻圍揚州畢師鐸厚齎寶/幣啗雄連和雄率軍浮海屯東塘是)¶
(時揚州圍久皮囊革帶食無餘軍中殺人代糧纔千錢/聞雄至間道挾珍走軍以銀二斤易斗米逮糠籺以差)¶
(為/甚)出粟千石濟軍(王行敏傳劉武周入并州冦上黨賊/圍急儲偫空乏州民陳正謙者以信)¶
(義稱鄉里出粟千石濟/軍寔人自奮賊乃去)齕木皮鬻紙而食(張巡賊還七/月復圍城初)¶
(睢陽穀六萬斛可支一嵗而巨發其半餫濮陽濟陰逺/固争不聽濟陰得糧即叛至是食盡士日賦米一勺齕)¶
(木皮鬻紙而食纔千/餘人皆癯劣不能彀)吏食槐葉藁節(張允濟遷髙陽郡/丞賊帥王須枝攻)¶
(郡於是糧屈吏食/槐葉藁節無叛者)軍食以饒(盧𢎞宣徙義武節度使初/詔賜其軍粟三十萬斛貯)¶
<pb:KR3k0008_WYG_057-6b>¶
(飛狐𢎞宣計輓費不能滿直敕吏守之明年春大旱教/民隨力往取時幽魏饑甚獨易定自如至秋悉収所貸)¶
(軍食/以饒)轉米峙塞下(鄭克鈞為都官郎中吐蕃圍靈州軍/餉匱竭德宗以克鈞為靈夏二州運)¶
(糧使轉米峙塞/下守者遂安)兵食所資在東南(蕭穎士客金陵時盛/王為淮南節度大使)¶
(留蜀不遣副大使季承式玩兵不振穎士與宰相崔圓/書以為今兵食所資在東南但楚越重山複江自古中)¶
(原擾則盗先起宜時遣王以/捍鎮江淮俄而劉展果反)館饟窮覂(南蠻傳詔徙天/下軍髙駢領四)¶
(川節度使乃奏蠻小醜勢易制而蜀道險館饟窮覂今/左神䇿所發長武河東兵多用度繁廣且彼皆扼制羌)¶
(戎不可以弛備詔/乃罷長武等兵)糧貲善者先以給士(李芃德宗立受/河陽三城鎮遏)¶
(使糧貲善者先以/給士士悅之本傳)自齎糧(令狐彰吐蕃盗邊召防秋兵/彰遣士三千自齎糧所過無)¶
<pb:KR3k0008_WYG_057-7a>¶
(秋毫/犯)軍食豐衍可以震耀夷夏(劉晏移書於宰相元載/以為諸將有不庭戎虜)¶
(有侵盗聞我貢輸錯入軍食/豐衍可以震耀夷夏為三利)積穀(陸贄奏議軍志曰雖/有石城十仞湯池百)¶
(歩無粟不能守也故晁錯論安邊之䇿/要在積穀充國建破羌之議先務屯田)若無儲蓄是棄¶
封疆(同上兵之所屯食最為急若無儲蓄是/棄封疆自昔敗亂之因多因餽餉不足)不得輒有¶
費用(同上奏減河運脚錢用充軍鎮和糴共計収糴未/粟一百八十餘萬石非縁城守乏絶及不承别勑)¶
(處分並不得輒有費用則是邊城常貯一十五萬人一/嵗之糧以為急難之備諸鎮軍食例皆闕供告急上聞)¶
(宣㫖下廹則又請貸貯粟所謂匱竭其能幾何夫栽植/至難毁拔至易古人以樹楊為喻能不為之嘆惜哉)¶
佛汗(劉元佐守汴或言相國寺佛有汗元佐遽往持金/帛以施繼遣其家屬往禮之翌日復起齋場由此)¶
<pb:KR3k0008_WYG_057-7b>¶
(士庶競集輸施甚衆乃令將吏籍其物十日乃/閉寺曰佛汗止矣所得數十萬盡贍軍國史補)㓂鈔饋¶
糧(裴行儉先是㓂鈔數為饋糧軍餒死行儉曰以謀制/敵可也因詐為糧草三百乘車伏壯士五輩齎陌刀)¶
(勁弩以羸兵挽進又伏精兵踵其後㓂果掠車羸兵走/險賊驅就水草解鞍牧馬方取糧車中而壯士突出伏)¶
(兵至殺獲幾盡自/是糧車無敢近者)資用空殫(初潤州承王國清亂竇易/直傾府庫賚軍資用空殫)¶
(而下益驕德裕自儉約以留州財贍兵雖儉/而均故士無怨再朞則賦物儲足李德裕)廣德問(彊/冦)¶
(未夷民耗歛重及吐蕃逼京師近/甸屯兵數萬又率戸以給軍糧)先務積穀人無加賦¶
(官不費財坐致邊儲數逾百萬分貯軍城用防艱急縱/有冦戎之患必無乏絶之憂更經二年可積十萬人三)¶
(嵗之糧矣陸/宣公奏議)常操天下贏貲以佐軍興(雖挐兵數十年/歛不及民而用)¶
<pb:KR3k0008_WYG_057-8a>¶
(度足唐中僨而振/晏有勞焉劉晏賛)運糧束馬之路(髙適上䟽運糧束馬/之路坐甲無人之鄉)¶
輓漕所至輒留以饋軍(劉晏淮南去蒲坂亘三千里屯/壁相望中軍皆鼎司元侯每言)¶
(衣無纊食半菽輓漕所至輒留以/饋軍非單車使者折簡書所能制)¶
　　　屯田(二/)¶
白趙充國計(漢擊先零充國度其必壊欲罷騎兵屯田/以待其敝奏曰羌易以計破屯田得十二)¶
(便用兵失十二利云云内無勞費之損/外有守禦之備上報曰聽將軍計也)虞詡奏三郡(僕/射)¶
(虞詡上䟽曰雍州厥田惟上沃野千里穀稼殷積書奏/帝乃復三郡激河浚渠為屯田省内郡計嵗一億計)¶
屯田塞羌人之路(曹鳯上言曰西戎為害前世所患其/土小榆上地服美又有西海魚鹽之)¶
<pb:KR3k0008_WYG_057-8b>¶
(利設屯田隔絶羌塞交關之路以遏絶狂狡窺欲之源/殖穀畜邊省委輸之役乃拜鳯為金城西部都尉後金)¶
(城長史上官鴻上聞置歸義建威屯三十六部又侯覊/海上置東西屯田五部列屯夾河其功垂成羌叛乃罷)¶
曹公許下屯田(得穀百萬斛於是州郡/列置田官所在屯積穀)韓浩獨見(魏祖/與諸)¶
(將㑹議諸將以方今之急務在盡敵浩獨曰方/今宜急田租魏祖善之乃大興田以足其軍用)濟河論¶
(鄧艾字士載為尚書郎時欲廣田畜穀為减賦之資至/壽春艾以田良水火不盡地利宜關河渠積糧通運漕)¶
(為濟河論以諭指請以淮北淮南各三/萬人分休常有四萬人且田且守也)諸葛亮屯田(亮/毎)¶
(以糧少不得展志於是屯武功五丈原/分兵屯田耕者雜於渭濵人各安堵也)秦務耕戰　築¶
室反耕(楚圍/宋)募屯田(漢武募豪民田受南入/粟縣官而受田於都内)孔置屯田¶
<pb:KR3k0008_WYG_057-9a>¶
(張公謹貞觀初為代州/都督置屯田以省餽運)豐州率士屯田(婁師德天授初/檢校豐州都督)¶
(率士屯田積穀數百萬兵/以饒給無轉饟和糴之費)表請屯田太原(竇静髙祖入/京師時突厥)¶
(數為邊患糧道不屬静乃/表請屯田太原以省餽運)息轉漕(王晙授桂州都督州/有兵舊常仰餉衡永)¶
(晙始築羅郛罷戍卒埭江開屯/田數千頃以息轉漕百姓賴之)賦不及民(宗室復鄭滑/節度使李融)¶
(卒代融節度復下令墾營/田以廩其軍而賦不及民)陸贄曰(臣愚謂宜罷四方之/防秋者以其數析而)¶
(三之其一以所輸資糧給應募者以安其業詔度支市/牛召工就諸屯繕完器具至者家給牛一耕耨水火之)¶
(器畢具一嵗給二口糧賜種子勸之播蒔須一年則使/自給有餘粟者縣官倍價以售旣息調發之煩又無幸)¶
(免之弊出則人自為戰處則家自/為耕與夫暫屯遽罷豈同日論哉)以省餽輓(王起以户/部尚書判)¶
<pb:KR3k0008_WYG_057-9b>¶
(度支靈武邠寧多曠土/奏為營田以省餽輓)諸屯以地良薄與嵗之豐㓙為¶
三等(具民田嵗獲多少取中熟/為率有警則以餉兵唐志)天下屯田收穀百九十¶
餘萬斛(同/上)耕以官兵(憲宗末天下營田皆雇民或借庸/以耕又以瘠地易上地民間苦之)¶
(穆宗即位詔還所易地而耕以官/兵耕官地者給三之一以終身上)有虞則起為戰卒無¶
事則散為農夫(白居易復府兵置屯田故有虞則起為/戰卒無事則散為農夫不待徵發而封)¶
(城有備矣不勞饋餉而軍食自充矣/此亦古者尉侯之制兵賦之義也)可給塞下五城(韓/愈)¶
(送韓約序約奏曰得益閑田四千頃則盡可以給塞下/五城矣田五十頃法當用人七千臣令吏於無事時督)¶
(習弓矢為戰守備因可以制虜庶幾/所謂兵農兼事一務而兩得者也)凡軍州邊防鎮守¶
<pb:KR3k0008_WYG_057-10a>¶
(轉運不給則設屯田/以益軍儲唐六典)開屯田(髙承簡裴度征蔡奏署牙/將蔡平詔析上蔡郾城遂)¶
(平西平四縣為溵州拜承簡刺史治郾城始開屯/田列防庸瀕溵緜地二百里無復水敗皆為腴田)墾發¶
屯田五十頃(楊元卿擢涇原渭節度使元卿墾發屯田/五十頃屯築髙垣牢鍵閉冦至耕者保垣)¶
(以守居六年/涇人德之)墾苑中為營田(杜亞留守東都奏墾苑中/為營田可減度攴嵗廩詔)¶
(許/之)以閑手耕棄地(李元紘是時廢京師職田議者欲置/屯田元紘曰軍國不同中外異制若)¶
(人閑無役地棄不墾以閑手耕棄地省餽運實軍糧於/是有屯田其為益尚矣今百官所廢職田不一貶弗可)¶
(聚也百姓私田皆力自耕不可取也若置屯田即當公/私相易調發丁夫調役則業廢於家免庸則賦闕於國)¶
(内地為屯古未有也恐得/不補失徒為煩費遂止)勸士墾藝(李元諒更節度隴/右椔翳榛莽闢美)¶
<pb:KR3k0008_WYG_057-10b>¶
(田數十里勸士墾藝/嵗入粟菽數十萬斛)募士置屯田(畢諴為邠寧節度河/西供軍安撫使時戍)¶
(兵常苦調饟乏諴募士置屯田嵗收穀/三十萬斛以省度支經費詔書嘉美)資賊糧(楊收為/杜悰節)¶
(度府判官蜀有可縣直雋州西南地寛平多水泉可灌/秔稻或謂悰計興屯田省轉餽以飽邊士悰將從之收)¶
(曰田可致兵不可得也地當蠻衝本非中國人輟西南/屯士往耕射姚雋兵少賊得乘間若調兵捍賊則民疲)¶
(士怨假令大穰蠻得長驅/是資賊糧豈國計耶乃止)擾而無利(嚴郢拜京兆尹宰/相楊炎請屯田豐)¶
(州發闗輔民鑿陵陽渠郢習朔邊利病即奏舊屯肥饒/地今十不墾一水田甚廣力不及而廢若發二京關輔)¶
(民浚豐渠營/田擾而無利)盡水陸之利(郭元振為凉州都督遣甘州/刺史李漢通闢屯田盡水陸)¶
(之利稻/收豐衍)師有餘糧(公命屯田師有餘糧/柳宗元興州江運記)屯官叙功(開元/間詔)¶
<pb:KR3k0008_WYG_057-11a>¶
(屯官叙功以嵗豐/㓙為上下唐志)犬戎適至則有連阡接畛之兵(大建/屯田)¶
(塞下諸軍儲使令守防之外一切出之於野限人名田/復其租入然後因其阡陌制之閭井因其卒伍立之師)¶
(長固其塍壍以備不虞犬戎適至則有連阡接畛之兵/戎騎纔歸則復耰鋤穫耨之事若此則曩時聚食者盡)¶
(歸於復勤之/農矣元稹)官府旣建史胥備設(李翰屯田紀績頌序/求天下良才善政以)¶
(食為首者掌其務屯有都知羣士為之都知有治即邑/為之官府旣建史胥備設田有官官有徒野有夫夫有)¶
(任上下相維如郡縣吉凶相恤如鄉黨有誅賞之/政馭其衆有教令之法頒于時此其所以為屯也)疆場¶
日履而人不知(同上金溝封犬牙而不相侵疆場日履/而人不知方舟而上以饋師旅此功及)¶
(於國也登量而入以寛/征稅此德加於人也)開屯田勸士耕種(五代張希崇/遷靈武節度)¶
<pb:KR3k0008_WYG_057-11b>¶
(使靈州地接戎狄戍兵餉道常苦抄掠希崇乃開屯/田勸士耕種軍以足食而省轉饋明宗下詔褒美)有¶
白雀集于髙豐屯廪蓋大穰之徵也(屯田紀/績頌)天下屯田¶
總九百九十二(食貨志唐開軍府以扞要衝因隙地置/營田天下屯田總九百九十二司農寺)¶
(每屯三頃州鎮諸軍毎屯五十頃水陸痩瘠播殖/地宜與其功庸煩省収率之多少皆决於尚書省)褒進¶
(詔屯田収多/者褒進之上)¶
　　　請用兵(三/)¶
白請纓(終軍請長纓/繫單于頸)請命(陳/計)借箸(張良借前箸/以為籌之)請師(史/)¶
謀動干戈於邦内(語季氏將/伐顓臾)以少擊衆(李陵請以少擊/衆獨當一隊)¶
<pb:KR3k0008_WYG_057-12a>¶
請瑞(傳曰司馬請瑞以命其徒/攻桓氏注瑞發兵之符)孔兵出(杜讓能傳李茂/貞守鳳翔自大)¶
(順後兵寖彊恃有功不奉法朝廷弱弗能制㑹楊復恭/走山南茂貞欲兼有梁漢請以師問罪未報而兵出帝)¶
(忿其專然不/得已從之)范延光(明宗為宣徽南院使明宗幸汴州/至滎陽朱守殷反延光曰守殷反)¶
(迹始見若緩之使得為計則城堅而難近故乘人之未/備者莫若急攻臣請騎兵五百馳至夜半行二百里戰)¶
(于城下遲明明宗/亦馳至五代史)潞王從珂(為河中節度使重誨以非/李氏後必為家患乃欲陰)¶
(圖之從珂閱馬黄龍莊其牙内指揮使楊彦温閌城以/叛彦温曰非叛也得樞宻院宣請公趍歸朝廷耳從珂)¶
(走虞卿馳驅上變明宗疑其事拜彦温絳州刺史以金/帶襲衣金鞍賜彦温以誘致之重誨固請用兵明宗不)¶
(得已乃遣樂彦稠率/兵討之安重誨傳)¶
<pb:KR3k0008_WYG_057-12b>¶
　　　簿籍(四/)¶
白簡稽(周禮小宰以官府之八成經邦政其二曰聴師/田以簡稽注士卒兵器簿書也稽計也簡閱也)¶
(合也合計其士卒閱/其兵器為之要籍也)足以動衆(動衆謂師/役之事禮)尺籍伍符(馮/唐)¶
(曰士卒盡家人子起田中安知尺籍伍符注尺籍以/書軍令伍符者軍行士伍伍相保符信事具將帥門)赤¶
白囊(邴吉馭吏習知邊事警急因驛騎持赤白囊書馭/吏因刺取探候之知虜入雲中代郡因白吉也)¶
軍書交馭而輻湊羽檄重跡而狎至(息夫/躬言)邊遽乃至(吳/語)¶
(遽/聞)虎符徵兵(後漢初禁防尚簡但以璽書發兵未有虎/符之信杜詩公君上䟽請立虎符絶詐偽)¶
(從/之)孔為四籍(兵志十三年始以彍騎分𨽻十二衛總十/二萬為六蕃每衛萬人京兆彍騎六萬六)¶
<pb:KR3k0008_WYG_057-13a>¶
(千華州六千同州九千蒲州萬二千三百絳州三千六/百晉州千五百岐州六千河南府三千陜虢汝鄭懷汴)¶
(六州各六百内弩手六千其制皆制下戸白丁宗下品/子彊壯五尺七寸以上不足則兼以户八等五尺以上)¶
(皆免征鎮賦為四籍兵部及州縣衛分掌之十人為火/五火為團皆有首長又擇材勇者為畨頭頗習弩射)¶
不能嵗比其籍(德宗幸梁還以神策兵有勞皆號興元/凡從奉天定難功臣恕死罪中書御史)¶
(府兵奇乃不/能嵗比其籍)名𨽻籍而身居市肆(德宗時白志貞請節/度團練觀察使皆出)¶
(於神䇿兵旣發志貞陰以市/人補名𨽻籍而身居市肆)兵部郎中(判簿及軍戎調/遣之名數百官)¶
(志/)作書言城且危(李希烈據汴汴滑副都統劉洽率曲/瓌李克信軍十餘萬夜入宋州時洽)¶
(將高彦昭劉昌共嬰壘以守彦昭請援於洽其屬作書/言城且危彦昭視曰君輕我耶取紙自為書洽得書喜)¶
<pb:KR3k0008_WYG_057-13b>¶
(曰健將在/西吾何憂)倚帳作書(封常清賊移書平原令太原顔真/卿以兵五千防河真卿馳使司兵)¶
(㕘軍事李平入奏常清取平表發/視即倚帳作書遺真卿勸堅守)書帛内蜜丸(叛臣周/智光反)¶
(詔郭子儀宻圖之同華路閉詔書不能通乃召/子儀壻趙縱受口詔書帛内蜜丸間道詔子儀)邊書告¶
急(陸贄邊書告急方使關白用兵/是謂從容拯溺揖讓救焚矣)¶
　　　邊戍(五/)¶
白聊固吾圉(罔敵/我師)匈奴犯邊(飛將/出塞)戎馬南牧(漢軍/比征)徵兵¶
(出/塞)召募(從/軍)漢壘(藩/營)殺左賢(虜右/校)傳烽朔野(犇兵/樓蘭)榆關(柳/塞)¶
晨征鞞鼔(夜嚴/刁斗)洗兵於交河之源(飲馬於長/城之窟)十年老將¶
<pb:KR3k0008_WYG_057-14a>¶
(萬里/疲兵)長征鴈塞(苦戰/漁陽)博望之窮河曲(定逺之/望玉闗)征隴上(戍/雲)¶
(中/)將軍重圍守䟽勒而井竭(都尉深入戰/居延而矢窮)周伐獫狁(至/于)¶
(太/原)漢擊單于(窮于/大漢)天子用兵(將軍/占募)將軍不能深入(丈夫/無乃)¶
(淺/為)疆場(塞/垣)邊鄙(不/聳)係㓂之功(安邊/之䇿)外鎮(中/權)如或不能安¶
邊(則將焉/用彼相)保鄣　貔虎宣威(豺狼/滅跡)慎固封守(疆場之事/慎守其一)¶
(而備其/不虞)險其走集(走集邊/境壘壁)守在四夷(天子尊/云云)思啓封疆¶
(以利/社稷)或思啓封疆者(或縱其/暴掠者)蕩揺我邊疆　封疆之削¶
(何國/蔑有)疆場日駭　守徼乘塞(隋何曰分/卒云云)晁錯言邊備(勸/農)¶
<pb:KR3k0008_WYG_057-14b>¶
(力/本)戍者死於邊輸者僨於道(賈誼言秦/時戍卒)謫戍(秦以謫發/之故曰謫)¶
(戍/)漢書欲立威者始於折膠(秋氣至膠可折弓弩可/用匈奴以為候而出)王¶
莽始開邊隙建徼塞起亭燧反為邊害　東南一尉西¶
北一候(劉歆言/漢武帝)詔李陵出遮邉障(障塞要/險處)卧鼓邊亭滅¶
烽幽障(祭/彤)匈奴入盗急収入保有捕追者斬(李牧居/鴈門)邊¶
最(後漢北羌連入雲中朔方一嵗九奔五原太守崔寔/整厲士馬嚴烽候羌不敢犯常為邊最寔字子真一)¶
(名台字/元始)甌脫(土室胡兒所作以候漢也/又云往來界上屯守處)疆以周索(索法/也謂)¶
(魯/衛)戎索(謂晉近北邊故/疆界以戎法)恩感蠻夷(蜀張嶷為越嶲太守/十五年徵詣成都夷)¶
<pb:KR3k0008_WYG_057-15a>¶
(人戀慕扶舉流涕/或追尋至蜀郡)乘障(博士狄山與張湯争和親事山/曰和親是兵㓙器不可用上作)¶
(色曰使生居一郡能使虜無入盜乎曰不能曰一縣曰/不能曰一障山窮即曰能使山乘障旬日匈奴斬山頭)¶
(而/去)請置郡(主父偃言朔方地肥饒外阻河内轉輸滅胡/之本也公孫𢎞以為不可上聽主父言遂立)¶
(朔方/郡)孔賢長城(李勣帝嘗曰煬帝不擇人守邊勞中國/築長城以備虜今我用勣守并突厥不)¶
(敢南賢長/城逺矣)以保封疆(陸贄邊陲之/戍以保封疆)邊障妥寧(劉昌在邊/凡十五年)¶
(兵械銳新/邊障妥寧)立戍限(裴識為涇原節度使初將士戍邊或/積嵗不得還識為立戍限滿者代親)¶
(七十近戍由/是人感悅)請徙京西軍戍原州(元載嘗在西州具知/河西隴右要領乃言)¶
(於帝曰國家西境極于潘原吐蕃防戍乃在摧沙堡而/原州界其間草薦水甘舊壘存焉比吐蕃毁夷垣墉棄)¶
<pb:KR3k0008_WYG_057-15b>¶
(不居其右則監牧故地巨壍長壕重複深固原州雖早/霜不可蓺而平凉在其東獨耕一縣可以足食請徙京)¶
(西軍戍/原州)築撗塞軍(郭子儀天寶八載木刺山始築撗塞/軍及安北都護府詔即軍為使俄苦)¶
(地偏不可耕徙築永清號天/德軍又以使兼太原太守)冰合防秋冰消解戍(今冰/合防)¶
(秋冰消解戍行之已久/虜為長然杜牧論邊事)憲宗平淮濆文宗定滄海士不¶
解甲或四五年(昔髙宗伐鬼方三年乃克周公東征三/年不歸想卿等久在戎行必經此役一)¶
(品集賜/石雄書)太原屯集(請發陳許歩兵三千人鄭滑歩兵三/千人且令太原屯集如此邊有警則)¶
(大同軍政當賊路足應事應如河曲有虞便令取嵐石/路渡河亦便况兩道人心忠義徵發不難一年防秋無)¶
(所損廢臣等詢于物議皆/願如此隄防一品制集)吐蕃不敢近青海(哥舒翰㑹/王忠嗣被)¶
<pb:KR3k0008_WYG_057-16a>¶
(罪帝召入朝踰年築神威軍青海上吐蕃攻破之更築/於龍駒島有白龍見因號應龍城翰相其川原宜畜牧)¶
(譴罪人二千戍之由是吐蕃不敢近青海詔翰/以朔方河東羣牧兵攻吐蕃遂以赤嶺為西塞)邊庭流¶
血成海水武皇開邊意未已(杜甫兵/車行)長防萬里秋(同上/辛苦)¶
(三年戍長/防萬里秋)西北邊嵗調河南江淮兵謂之防秋(陸贄又/以西北)¶
(邊嵗調河南江淮兵謂之防秋士不素練戰/數敗將統制不一亡以應敵乃上陳其弊)今之邊戍¶
勢弱氣消(同上兵以氣與勢為用者也氣聚則盛散則/消勢合則威析則弱今之邊戍勢弱氣消建)¶
(軍若此可謂力/分於將多矣)蓬斷草枯凛若霜晨(李華弔古戰場文/浩浩乎平沙無垠)¶
(夐不見人河水縈帶羣山糾紛黯兮慘悴風悲日曛蓬/斷草枯凛若霜晨鳥飛不下獸挺亡羣亭長告余曰此)¶
<pb:KR3k0008_WYG_057-16b>¶
(古戰/場也)¶
　　　戍卒(六/)¶
白戍申(楊之水不流束薪彼其/之子不與我戍申戍許)采薇遣戍役也　及𤓰¶
之期(齊侯使連稱管至父戍葵丘𤓰時而往/曰及𤓰而代期戍公問不至遂作亂)勤戍五年¶
(天子曰勤戍五年/予一人無日忘之)卒更　踐更　過更(更有三品有卒/更有踐更有過)¶
(更古者正卒無常人皆迭為之一月一更是為卒更貧/者欲顧更錢者出次直雇者用二千為踐更天下人皆)¶
(直戍邊三日律謂繇戍雖丞相子亦在調不可自行各/出錢三百入官以給戍為過更漢初因秦後改有謫乃)¶
(戍/邊)謫戍(見上/注)秦發閭左戍卒(居閭之後/盡發之)婁敬戍隴西脫¶
<pb:KR3k0008_WYG_057-17a>¶
輓輅(一人横鹿車前二/人輓之一人推)武帝時女子乘亭障(王褒/引)成詔¶
卒治河者著外徭六月(著謂著於簿籍律戍邊一嵗書/罷若有急當留六月以卒治河)¶
(之勞雖役月近/得同外徭六月)繇戍孔失於太繁(陸䞇為翰林學士李/希烈冦襄城詔問䇿)¶
(安出䞇言代朔邠靈自昔之精騎上黨盟津今之選師/舉而委之山東將多而勢分兵廣而財屈則屯戍失於)¶
(太繁/也)陸贄又言(今朔方太原衆已屯山東而神䇿六軍/悉戍關外將不能盡敵則請濟師陛下)¶
(為之輟邊軍缺環衛竭内廐之馬武庫之兵占/將家子以益師賦私畜以増騎餘見軍資糧門)聞絶塞¶
荒陬則辛酸動容聆彊蕃勁虜則懾駭褫魄(今逺調屯/士以戍邊)¶
(陲關中百物阜殷士休温飽比諸邊隅不啻天地聞絶/塞荒陬則辛酸動容聆彊蕃勁虜則懾駭褫魄又使去)¶
<pb:KR3k0008_WYG_057-17b>¶
(親族捨園廬甘所辛酸抗所懾駭將冀為用不亦䟽乎/又有休代之期無統制之善資奉姑息譬如驕子進不)¶
(邀以成功退不處以嚴憲屈指計歸張頥待飼師一挫/傷則乘其危撓布路東潰平居殫資儲以奉浮冗臨難)¶
(棄城鎮以揺疆場/其弊豈特無益哉)列屯北邊(郭子儀九年入朝對延英/帝與語吐蕃方彊慷慨至)¶
(流涕退上書曰臣所統士不當賊四之一馬不當賊四/之二外畏内懼將何以安臣惟陛下制勝力非不足但)¶
(簡練不至進退未一時淹師老地廣勢分願於/諸道料精卒滿五萬者列屯北邊則制勝可必)春秋存¶
問家室(李勉遣戍兵常視其資糧春/秋存問家室故能得人死力)應龍城(哥舒翰事/見邊戍門)¶
請以所部為天子戍隴(劉澭為瀛洲刺史請以所部為/天子戍隴發其兵千五百馳歸)¶
(京師無一卒敢違/令者德宗甚寵之)困獸當猛虎窮魚餌犇鯨(李白/古風)不習¶
<pb:KR3k0008_WYG_057-18a>¶
山川之險(突厥序嵗發戍卒不習山川/之險緩歩一舍巳呵然流汗)去時里正與裹¶
頭歸來頭白還戍邊(杜甫兵/車行)被邊長鎮之兵(陸贄被邊/長鎮之兵)¶
(皆百戰傷夷角所能則習度所處則危考服役則勞察/能敵則勇然衣廪止於當身又為家室所分常居凍餒)¶
(而關東戍士嵗月更代怯於應敵懈於服勞然衣廪優/厚繼以茶藥資以蔬醬豐寡相懸勢則逺甚义有以邊)¶
(車詭為奏請遥𨽻神䇿者廪賜之饒有三倍之益此士/類所以忿恨經費所以褊匱夫事業未異給養頓殊人)¶
(情所不/甘也)謂宜罷四方之防秋者以其數析而三之(臣謂/宜罷)¶
(四方之防秋者以其數析而三之其一責本道節度募/壯士願屯邊者徙焉其一則第以本道衣廪責關内河)¶
(東募用蕃夏子弟願傳軍者給焉其一以所輸資糧給/近應募者以安其業詔度支市牛召工就諸屯繕完器)¶
<pb:KR3k0008_WYG_057-18b>¶
(其至者家給牛一耕耨水火之器畢具嵗給二口糧賜/種子勸之播蒔須一年則使自給有餘粟者縣官倍價)¶
(以售旣息調發之煩又無幸免之弊出則人自為/戰處則家自為耕與夫暫屯遽罷豈同日論哉)戍卒¶
驕顧家屬不欲去(盧鈞拜節度詔義興士五千戍代北/鈞坐城門勞遣携家人以觀戍卒驕)¶
(顧家屬不欲去酒酣反攻城迫大將李文矩為帥鈞倉/卒奔路城文矩投地僵卧稍諭叛者衆乃悔服即相與)¶
(謝鈞迎還府斬首惡乃定詔趣戍者行宻使盡戮之鈞/請徐乘其變而使者不發須報時戍人已去路一舍鈞)¶
(選牙卒五百壯騎百以騎載兵/夜趍遲明至太平驛盡斬之)¶
　　　戎狄(七/)¶
白憬彼匪人　桀驁荒獷　夷禮　傳曰疆以戎索(索/法)¶
<pb:KR3k0008_WYG_057-19a>¶
(也戎狄/之法)飲食衣服不與華同贄幣不通言語不達　夷¶
狄之有君不如諸夏之亡也　被髪左衽　子欲居九¶
夷或曰陋如之何子曰君子居之何陋之有　君子所¶
居則化　吳為封豕長虵　裔不謀夏　夷不亂華¶
異俗　器械異制(衣服/異宜)蠻夷戎狄皆有安居和味宜服¶
利用備器其事雖異各自足也　五方之民(言語不通/嗜慾不同)¶
(食無火化飲其血茹其/毛無絲麻衣其羽皮)狄之廣莫(狄地之/廣絶也)殊方(異/類)種别¶
(羣/分)蠻陬夷落譯道而通　鳥獸之氓(威儀所不懾/憲章所不綴)無知¶
<pb:KR3k0008_WYG_057-19b>¶
之俗(李陵書曰身出禮義/之鄉而入無知之俗)天之驕子(匈奴/自稱)要荒之服¶
南蠻　西戎　東夷　北狄(自相/猱雜)東方曰夷(被髪文身/有不粒食)¶
(者/矣)南方曰蠻(雕題交趾有/不火食者矣)西方曰戎(被髪衣皮有/不粒食者矣)北方¶
曰狄(衣羽毛宂居/有不粒食集)洎聲教(朔/南)來王　豺狼(戎狄豺狼/不可厭也)狄¶
固貪惏　不式王命　魏絳和戎(錫歌鐘之半惠公謂/我諸戎四岳之裔胄)¶
(無是/翦棄)拜戎不暇　春秋内諸侯而外夷狄楚有王者則¶
後服無王者則先叛(公羊美齊桓救中國攘/夷狄卒帖楚注帖服也)象胥(通譯/語者)¶
(也/)重譯(史/)舌人(象/胥)款塞來朝(漢宣時呼韓耶單于款五/原塞請朝明年正月有司)¶
<pb:KR3k0008_WYG_057-20a>¶
(議先京師後夷狄宜在諸侯王下蕭望之/云宜以客禮待之故其位在諸侯王之上)賈人與市(渾/邪)¶
(王來朝賈人與市坐死者汲黯曰文吏繩以闌出財物/邊關以徵文殺無知者尚不許注律胡不得持兵器及)¶
(錢出/關也)大月氏本行國也(逐水/草居)賈誼五餌(賜車服以懐目/珍味以懐口音)¶
(樂婦人以懷耳髙堂䆳宇懐其腹/降者親酌而手食之以懐其心也)羈縻(司馬相如牧夷/狄其義羈縻勿)¶
(絶而/已)龍城蹛林(單于嵗正月諸長少㑹單于庭祠五月/大㑹龍城祭其先天地鬼神秋馬肥大)¶
(㑹蹛林課校人畜數/蹛音帶蹛繞三林也)日上戊巳(單于俗日/上戊巳)常乘月盛舉¶
兵月虧退兵　解編髪削左衽而蒙化(終軍言/南越)鼻飲(以/鼻)¶
(飲言與禽/獸無異)單于置諸部王為郡縣偵邏耳目　卉服¶
<pb:KR3k0008_WYG_057-20b>¶
後漢陳禪云帝王之庭不宜陳夷狄樂(引夾谷㑹仲尼/誅侏儒云云陳)¶
(忠云古者四夷陳於門非/鄭衛之樂禪訕朝政左遷)因亂撫綏(匈奴大亂議者皆/曰為害日久可因)¶
(其壞亂舉兵滅之蕭望之曰是幸灾也宜遣使即問救/其灾患如復其位必猶臣服此德之盛也上乃從之)¶
優復夷人(後漢版循蠻夷者秦昭王有白虎害人於秦/蜀巴漢境募能殺者賞邑萬家閬中夷人作)¶
(白竹弩射殺人以其夷人不欲加封乃刻石盟/要復夷人頃田不租十妻勿筭殺人得以贖死)迎名王¶
(渾邪王率衆來降漢發軍二萬乘迎之縣官無錢從人/貰馬人或匿馬馬不具上欲斬長安令汲黯曰云云何)¶
(騷動天/下者乎)徙戎論(晉江統應元作徙戎論以四海之衆豈/須戎虜在内然後取足哉皆宜申論發)¶
(遣帝不能用未十年而夷/狄亂華時人服其深識)孔竇静上書曰(夷狄窮則搏/噬飽則羣聚)¶
<pb:KR3k0008_WYG_057-21a>¶
(不可以刑法繩仁義教也衣食仰給不恃耕桑今損有/為之民資無知之虜得之無益於治失之不害於化)¶
房𤣥齡䟽曰(邊夷荒逺不足待以仁義責以常禮古者/以勢羈縻之必絶其類恐獸窮則搏茍救)¶
(其/死)以馬羊凖盛衰(元璹貞觀三年復使突厥還言夷狄/以馬羊凖盛衰今厥六畜不蕃人色)¶
(若菜米肉飯粟化為血不/三年必亡無幾突厥果敗)陳子昂上言(臣恐將相有貪/夷狄利以廣地)¶
(疆武說陛下者欲動/其機機動則禍結)又䟽曰(今九姓叛亡北蕃喪亂君/長無主回紇殘破磧北諸)¶
(姓已非國有欲掎角亡叛惟金山諸蕃共為形勢有司/乃以揚名擅破回紇歸十姓之罪拒而遣還不使入朝)¶
(恐非覉戎/之長䇿也)代有雄桀(上戎狄代有雄桀與中國抗有如/勃起招合遣散衆將係興此國家)¶
(大機不/可失也)枝葉(李大亮上言欲綏逺者必自近中國天下/本根四夷猶枝葉也殘本根厚枝葉而求)¶
<pb:KR3k0008_WYG_057-21b>¶
(安未之/有也)謂中國為仙宸帝所(裴矩帝在東都矩以蠻夷/朝貢踵至調帝悉召天下)¶
(奇倡怪伎大陳端門前曳錦縠珥合琲者十餘萬詔百/官都人列繒樓幔閣夾道被服光麗廛邸皆供帳池酒)¶
(林胾譯長縱蠻夷與民貿易在所令邀飲/食相娛樂蠻夷咨嗟謂中國為仙宸帝所)水草為居討¶
獵為生便於馳突不恥敗亡(陸贄以西北邊嵗調河南/江淮兵謂之防秋士不素)¶
(練將數敗統制不一亡以應敵乃上陳其弊曰以水草/為居討獵為生便於馳突不恥敗亡此戎狄所長而中)¶
(國之短也而欲益兵蒐乘争驅角力交鋒原野之上/决命尋常之間以此禦冦可謂勉所短而校其長矣)綏¶
服(韋臯為劒南西川節度使初東蠻地二千里勝兵常/數萬南倚閣羅鳯西結吐蕃狙勢彊弱為患臯能綏)¶
(服之故/戰有功)重夷輕漢(契苾何力與李大亮薛萬徹萬鈞討/吐谷渾於赤水川兵還帝責謂其故)¶
<pb:KR3k0008_WYG_057-22a>¶
(何力且言萬鈞敗狀帝怒將解其官授何力何力曰以/臣而解萬鈞官恐四夷聞者謂陛下重夷輕漢則誣告)¶
(益多又夷狄無知謂漢皆然/非示逺之義帝重其言乃止)人面獸心易以兵制難以¶
信結(柳渾渾瑊與吐蕃㑹平凉帝語大臣以和戎息師/之便馬燧賀曰今日已盟可百年無慮患渾議曰)¶
(五帝無誥誓三王無盟詛蓋盟詛之興皆在季末今盛/明之朝反以季末事行於夷狄夫夷狄人面獸心易以)¶
(兵制難以信結臣竊憂之李晟/繼言曰蕃戎多不情誠如渾言)屢乞和(李晟結賛屢乞/和㑹晟朝京師)¶
(奏言戎狄無/信不可許)世世為國一犬(思摩帥衆渡河牙於故定/襄城遣使謝曰蒙恩立為)¶
(落長實望世世為國一犬守吠天子北門有如/延陀侵逼願入保長城詔許之居三年入朝)班固謂¶
其來慕義則接以禮讓何者禮讓以交君子(非所以接/禽獸夷狄)¶
<pb:KR3k0008_WYG_057-22b>¶
(也纎麗外散則戎羯之心生戎羯之心生則侵盗/之本也聖人飲食聲樂不與之共來朝坐於門外)天生¶
四夷皆在先王封域之外(東距滄海西隔流沙北横大/漠南阻五嶺天所以限中外)¶
(也今乃用武荒外邀功絶域此/秦皇漢武之所為也狄仁傑)晉大臣議告契丹致表¶
稱臣(景延廣獨不肯但致書稱孫大臣不能奪契丹怒/數以責晉延廣謂契丹使者喬瑩曰先帝北朝所)¶
(立今天子中國自冊可以為孫而不可為臣且晉有横/磨大劒十萬口翁要戰則來它日不禁孫子取笑天下)¶
(瑩知其言必起兩國之争懼後無以取信也因請載于/紙以備遺忘延廣敕吏具載以授瑩瑩藏其書衣領中)¶
(以歸敵騎奄至乃與從事閻丕馳騎見德光德光責曰/南北失懽皆因爾也召喬瑩質其前言延廣初不服瑩)¶
(從衣領中捜出所藏/書延廣乃服五代史)漢氏習玩驕虜(供之則増求絶之/則招怨是飽豺狼)¶
<pb:KR3k0008_WYG_057-23a>¶
(以良肉而縦/其獵噬也)控弦且百萬(突厥阿史那隋大業之亂始/畢可汗咄吉嗣立華人多往)¶
(依之契丹室韋吐谷渾髙昌皆役屬竇建德薛舉劉武/周梁師都李軌王世充等倔起虎視悉臣尊之控弦且)¶
(百萬戎狄熾/彊古未有也)驅戎狄攻豺狼(賀魯冦延州發府兵三萬/合回紇騎五萬擊之駱引)¶
(義獻計曰願發射脾處月處宻契苾等兵齎一月食急/趍之大軍住慿洛水上為之景助此驅戎狄攻豺狼)¶
殊裔絶域(禇遂良帝欲自討遼東遂良固勸無行一不/勝師必再興再興為忿兵兵忿者勝負不可)¶
(必帝然可㑹李勣抵其計帝意遂决東遂良懼上言臣/請譬諸身兩京腹心也四境手足也殊裔絶域殆非支)¶
(體所屬髙麗王陛下所立莫離支殺之討其逆夷其地/固不可失但遣一二謹將付銳兵千萬翔旝雲輣唾手)¶
(可/取)上䇿(郭正一劉審禮與吐蕃戰青海大敗髙宗召羣/臣問所以制戎正一曰吐蕃曠年梗冦師數出)¶
<pb:KR3k0008_WYG_057-23b>¶
(坐費糧貲近討則喪威深入則不得其巢宂今上䇿莫/如少募兵且明烽候勿事侵擾須數年之遲力有餘人)¶
(思戰一舉可/破矣帝納之)羌情狼顧(蘇頲吐蕃盗邊諸將數敗帝怒/欲自將兵討之頲復上言今吐)¶
(蕃遣渠領干犯國令軍吏一不勝而陛下屈至尊為之/敵雖朝鼎夕砧未足以誇四夷臣恐羌情狼顧牽連北)¶
(敵聞六師之行入幽并犯靈夏南動京師太上皇一致/憂勞是陛下以天下之安不能寧其親也臣固曰居中)¶
(制勝䇿之/上者也)吐蕃遣使請尋盟(李吉甫吐蕃遣使請尋盟/吉甫議德宗初未得南詔)¶
(故與吐蕃盟自異牟尋歸國吐蕃不敢犯塞/誠許盟則南詔怨望邊隙日生帝辭其使)禮讓行于¶
殊俗則怫戾者化(韋臯為劒南西川節度使稍稍通西/南夷明年蠻大旨領苴那時以王爵)¶
(讓其兄子烏星始烏星㓜那時攝領其部故請歸爵臯/上言禮讓行于殊俗則怫戾者化願皆封以示褒進詔)¶
<pb:KR3k0008_WYG_057-24a>¶
(可/)氊裘冒頓之裔(徐齊𥅆咸亨初詔突厥酋長子弟得/事東宫齊𥅆上書諌以為氊裘冒頓)¶
(之裔解髪削袵使在左右非所謂恭謹威儀/以近有德任官惟賢才左右惟其人之義)夷狄居處¶
飲食隨水草(五代四夷附録夷狄居處飲食隨水草寒/暑遷徙有君長部號而無世族文字記別)¶
(至於彊弓毒矢彊弱相并國地小/大興滅不常是皆烏足以考述哉)自古夷狄之於中國¶
有道未必服(無道未必不來蓋自因其盛衰雖常置之/治外而覊縻制馭恩威之際不可失也其)¶
(得之未必為利失之/有足為患可不謹哉)夷狄種號多矣(其大者自以名通/中國其次小逺者)¶
(附見又其次微不足録者不可勝數其地環列九州之/外而西北常强為中國患三代玁狁見於詩書秦漢以)¶
(來匈奴著矣隋唐之間突厥為大其後有吐蕃回鶻/之强五代之際以名見中國者一十八而契丹最盛)嚴¶
<pb:KR3k0008_WYG_057-24b>¶
尤三䇿臣以為一可采也(侵逼則驅而逺之遁逃則守/而備之此帝王御戎狄之要)¶
(經靖邊之大略/也裴垍賢良䇿)回紇九姓(回紇北盡磧口三百里悉有/九姓地九姓者曰藥羅葛曰)¶
(胡咄葛曰啒羅勿曰貊歌息紇曰阿勿嘀曰葛薩/曰斛嗢素曰藥勿葛曰奚邪勿藥羅葛回紇姓也)貊謡¶
衆猥欵巴語相咿㗀(韓愈/聨句)貴貨易士(于休烈吐蕃金城/公主請文籍休烈)¶
(曰狄固貪婪貴貨易士止可錫以錦/綵厚以金玉無足所求以資其智)荒服之外聲教所¶
不逮(突厥/序)諸耶為姓(其先塞上人多以騎獵為業羌人/三十輩於大山中見飛鳥甚衆頡)¶
(頏於一谷中衆羌就觀之見一小兒纔二嵗以來衆鳥/銜果實而飼之衆羌異之遂収而遽養之長求姓衆之)¶
(人共育得大遂以諸耶為/姓朱耶者訛也南部新書)滅扶餘(髙句麗出自扶餘氏/有朱象孫莫來滅杖)¶
<pb:KR3k0008_WYG_057-25a>¶
(餘都城壤温彦愽曰遼東同為箕子之國漢/之𤣥都郡耳魏晉以前近提封之地唐㑹要)時發兵戍¶
䟽勒四鎮(狄仁傑諌詩人矜薄伐於太原化行於江漢/前代之遐裔而我之域中過夏商逺矣今乃)¶
(竭府庫之實以争磽确不毛之地得其人不足以増賦/獲其土不足以耕織苟求冠帶逺夷不務固本安人伏)¶
(見國家右戍四鎮左屯安東杼軸空匱轉輸不絶昔漢/元帝納賈捐之之謀而罷珠崖宣帝用魏相之䇿而棄)¶
(車師至貞觀中克平九姓拜李司摩為可汗使統諸/部夷狄叛則伐降則撫得推亡固存之義不見納)虜¶
陣横北荒胡星耀精芒(羽書速驚電烽火晝連光單于/四平蕩種落自奔亡李白薊門)¶
(行/)青箬裹鹽歸峒客緑荷苞飯趂虛人(柳宗元柳/州峒氓)海俗¶
衣猶卉山夷髻不鬟(同/上)南蠻坦綽(遣使者王保成等四/十人齎縹信書遺節)¶
<pb:KR3k0008_WYG_057-25b>¶
(度使牛叢欲假道入朝請憇蜀王故殿叢因責之曰詔/王之祖六詔最小蠻也天子録其勤合六詔為一俾附)¶
(庸成都名之以國許子弟入太學使習華風今乃自/絶王命且蛇雀犬馬猶能報德王乃不如蟲鳥乎)自¶
古夷狄服叛(雖不繫中國之盛衰而中國之制夷狄則/必因其强弱世宗取贏漢定三關兵不血)¶
(刃不幸世宗遇疾功志不就然贏漢三關遂得為中國/之人而十四州之俗至今䧟於夷狄彼其志豈不可惜)¶
(而其功不亦/壯哉五代史)鮮卑(其居曰尼嚕古穆稜穆稜者河也是/謂黄水之南黄龍之北得鮮卑之故)¶
(地故又以為/鮮卑之遺種)八部(其部族之大者曰逹呼哩氏後分為八/部其一曰逹爾扎部二曰伊斯琿部)¶
(三曰舍琿部四曰諾爾威部五曰頗摩部六曰訥古濟部/七曰濟勒錦部八曰實衮部部之長統大人而常帷一人)¶
(建旗鼔以/統八部)馭夷狄以權(賀魯傳駱𢎞義獻計曰安中國/以信馭夷狄以權理有變通也)¶
<pb:KR3k0008_WYG_057-26a>¶
(賀魯保一城方寒積雪謂唐/兵必不來宜乘此一舉滅之)安巴堅(某部大人約尼次/立約尼不任事選)¶
(於其衆以安巴堅代之安巴堅亦不知其何部人也謂/諸部曰吾立九年所得漢人多矣吾欲自為一部以治)¶
(漢城可乎諸部許之漢城在炭山東南欒河上有鹽鐵/之利乃後魏滑鹽縣也其地可植五穀安巴堅率漢人)¶
(耕種為治城郭邑屋鄽市如幽/州制度漢人安之不復思歸)自號天皇王(至安巴堅/稍并服旁)¶
(諸小國而多用漢人教之以𨽻書之半增損之作文字/數千以代克木之約又制婚嫁置官號乃僣稱皇帝自)¶
(號天皇王以其所居横帳地名為姓曰錫里錫里譯者/謂之耶律名年曰天贊以其所居為上京起樓其間號)¶
(西樓往/來射獵)人無定居(陳女真善射多牛鹿狗其人無定居/行以牛負物遇雨則張革為蓋常作)¶
(鹿鳴呼鹿而射之食其生肉能釀縻為酒/醉則縛之而睡醒而後解不然則殺人)衣卉麪木(宋/璟)¶
<pb:KR3k0008_WYG_057-26b>¶
(遺愛碑文身鑿齒被髪儋耳衣卉麪/木巢山館水種落異俗而化齊張說)駃騠之生擒超千¶
里(一品集賜嗢沒斯王制駃騠之秋/生擒超千里鷹隼之擊氣厲九)願削衽以圖全(同上生/戴斗)¶
(之鄉精誠貫日負射鵰之藝氣自凌/雲願削衽以圖全且櫜弓而俟命)能入朝仍䟽魏爵¶
(同上授厯支特以下官制昔徐盧欵塞即授漢/封能入朝仍䟽魏爵今則解其被毳榮以彯纓)居寒露¶
之野(同上與紇扢可汙書生/戴斗之鄉居寒露之野)降精斗極雄漠朔以為君¶
禀耀旄頭分天街而建國(同上與黠/戛斯書)龍沙以北部落牛¶
毛(禇遂/良)戎虜之性(驟往倐來敗不恥奔服不讓成若/大軍一臨邊怖震鳥散蘇頲諌)穹¶
廬賢於城郭(氊罽美於/章紱薛登)吐蕃之望中國猶孤星之對太¶
<pb:KR3k0008_WYG_057-27a>¶
陽(有自然之大小不/疑之明暗魏元忠)渉河而北(履海而西宇宙絶徼羌/戎全區亦不可得而制)¶
(可斥而逺/之李觀)¶
　　　威信及外夷(八/)　(柔逺附/)¶
白段㑹宗(漢書㑹宗為西域都䕶西域敬其威信三年/更書還後復為都䕶諸國子弟郊迎及卒諸)¶
(國發哀/立祠)班超(後漢䕶西域五十/餘國得逺夷之和)陳龜(世習邊俗鮮卑不/敢近塞上䟽請誅)¶
(梁冀知不免不食而死/西域為舉哀弔祭其墓)鄧訓(後漢為䕶羌校尉迷吾欲/脅月支訓擁䕶之羌胡恥)¶
(病死輒以刀自刺訓聞其病重禁不與刀使治之愈者/非一父母死恥哭及訓卒號哭以刀割面殺其馬曰鄧)¶
(使君死我曹/亦俱死耳)羌人望風(李膺為度遼將軍羌人望風/懼服先畧男女悉還塞下)過¶
<pb:KR3k0008_WYG_057-27b>¶
塚號泣(祭遵卒匈奴朝賀/過塚拜謁號泣)刑以威四夷　懷遠以德¶
柔逺能邇　蠻夷率服　誕敷文德七旬有苗格(舜/)周¶
禮懐方氏掌來逺方之民(四夷/也)致方貢(致逺/物也)達之以節¶
　還生口(武威太守孟雲上言北羌旣和親而南郡猶/掠單于謂漢欺之欲犯塞宜還生口以安定)¶
(之羣臣議曰不可許袁安字邵公獨/曰還之是以邊人得安上從安議)獻長吏(後漢張奐/為屬國都)¶
(尉羌豪感恩上馬二十疋先遷酋長乂遺金鐻八枚奐/受之召主簿於羌前以酒酹地曰使馬如羊不以入廐)¶
(使金如粟不以入懐悉還之/羌性貪而貴清威化大行)又(田豫國讓先卑素吏吏/等遺牛馬輒送入官胡)¶
(乃宻懷金三十斤避左右曰見公貧故遺牛馬公輒送/官今宻奉此金可以為家資豫張袖受之答其厚意胡)¶
<pb:KR3k0008_WYG_057-28a>¶
(去後悉付外上狀詔褒曰昔魏絳開/懐以納戎今卿舉袖以受狄云云)嵗使相攻(後漢祭/彤次卿)¶
(為遼東太守偏何邑落歸義願自效彤曰當斬/匈奴首來乃為信偏何遂繫之後嵗嵗相攻)孔殘衆¶
孽君縮氣不敢息(房𤣥齡䟽曰髙麗厯代逋命莫克窮/計陛下責其弑逆身自將六軍征荒)¶
(裔不旬日拔遼東虜獲數十萬殘衆/孽君縮氣不敢息可謂功倍前世矣)羌不盗塞(王忠嗣/節度朔)¶
(方羌不/敢盗塞)感恩(柳公綽為河東節度北有沙陀部勇武喜/鬬為九姓六州所畏公綽召其酋朱耶執)¶
(宜其妻母來太原者令夫人飲食/問遺之沙陀感恩故悉力保鄣)存以大信示以優恩¶
(前代伐叛皆須先論文誥儻未柔服則當臨以兵威古/人云明其有罪敵乃可服縁党項自鄜坊種落實蕃其)¶
(間皆有良善豈敢盡為暴况北有殘虜西有犬戎使其/貳心終成邊隙切要存以大信示以優恩撫納不悛然)¶
<pb:KR3k0008_WYG_057-28b>¶
(加顯戮便須擒盡惡黨永絶禍根如此則/朝廷誅之有名彼亦無怨贊皇一品集)皇風所覃含¶
識革面(薛/登)相與犇走朝闕之不暇(元稹代論淮西書蠻/夷懾竄戎臣震揚相)¶
(與犇走朝/闕之不暇)¶
　　　犯邊(九/)¶
白豺狼無厭(蜂蠆/有毒)邊塵夕起(文/選)代馬南牧　蠻夷猾夏¶
(周禍也/注猾亂)狄固貪惏(王又/啓之)蠻夷戎狄不式王命(侵攻/王畧)棄背¶
我盟誓(蕩揺我/邊疆)以荐食上國　夷德無厭　疆場之患¶
　文王之時西有昆夷之患北有獫狁之難遣將帥以¶
<pb:KR3k0008_WYG_057-29a>¶
守衛中國　四夷交侵　凡諸侯有四夷之功則獻捷¶
于王王以警于夷(以警懼/夷狄也)刑以威四夷　商紂為黎之¶
蒐東夷叛之周幽為太室之盟戎狄叛之(傳/)漢有郅都¶
魏尚匈奴(不敢南/嚮沙漠)方叔南征荆蠻詩人歌之列於雅(充/國)¶
(西伐先零詞臣/美之著於頌)周伐獫狁(至于/太原)漢擊匈奴(逺窮/大漠)侵軼¶
羽書朝飛(烽火/夕警)不與漢馬(田豫國讓持節䕶烏丸鮮卑/等十部共要誓不得以馬與)¶
(中國豫以戎狄為一非利乃先/搆離之使為讎敵相攻伐也)孔歲苦邊(裴矩時突厥/數盗邊髙約)¶
(遣使約西突厥連和突厥因請㛰帝曰彼勢與我絶緩/急不可為用奈何矩曰然北地方熾歲苦邊若權順許)¶
<pb:KR3k0008_WYG_057-29b>¶
(以示外援須我完實/更議之帝然其計)窺犯亭障(魏知古㑹造金仙玉真/觀諌曰突厥於中國為)¶
(患自久其人非可以禮義誠信約也雖遣使請㛰恐豺/狼之心弱則順伏彊則驕逆月滿騎肥乘中國饑虛講)¶
(親際㑹窺犯亭/障復何以防之)數犯(史憲忠㑹昌中築三原城吐蕃因/之數犯拜憲忠涇原節度使以怖)¶
(其/侵)吐蕃冦邊(劉禕之儀鳯中吐蕃㓂邊帝訪侍臣所以/置之討之之宜人人異謀禕之獨勸帝夷)¶
(狄猶禽獸雖被馮陵不足校願/戢威紓百姓之急帝納其言)刼饋穀以焚舟殺軺車¶
而閉道(兎伏鳥飛為戎虜之耳目狼心梟響作郊畿之/殘賊比以回鶻未殄吐蕃正彊且須覊縻未可)¶
(重撅於是邊疆日駭種類歲繁毎至勁弓折膠重馬免/乳以魁健之質張忿鷙之兇劫饋穀以焚舟殺軺車而)¶
(閉道杜牧賀/平党項表)鳥散山谷蟻聚塞垣(贊皇一品集請鹽州/屯集党項狀党項日)¶
<pb:KR3k0008_WYG_057-30a>¶
(知惡稔朝廷將欲翦除必恐轉自不安更懐姦計出師/則鳥散山谷兵則蟻聚塞垣日來漸成邊患望賜王昭)¶
(劉士幹詔及其屯/集未散速令攻討)秣騎内侵(蘇頲傳吐蕃盗邊諸將/數敗冦盗張秣騎内侵)北¶
有強冦覷邊(南有夷獠騷/徼張說疏)犯我王畧(一旦蠻生犯我/王畧竇静上書)風¶
髙馬肥而肆侵軼(回鶻傳李終奏北狄貪沒惟利是視/北進馬規直再嵗不至豈厭繒帛利)¶
(哉殆欲風髙馬肥而肆侵/軼故外攘内備必煩朝廷)狙候中國(鄭覃吐蕃在/邊狙候中國)北風¶
振漠邊兵伺便(李華弔古戰塲文北風振漠胡兵伺便/主將驕敵期門受戰野豎旌旗川迴組)¶
(練法重心駭威尊命賤利鏃穿骨/驚沙入面主客相搏山川震眩)¶
　　　向化(十/)¶
<pb:KR3k0008_WYG_057-30b>¶
白周室息北伐之師(南人絶南/牧之馬)以服事諸夏　撫有蠻¶
夷　柔服(率/服)古者天子守在四夷脩其教不易其俗¶
陸讋水慄(奔走而/來賔)呼韓朝漢(思禀正朔/樂率貢職)俗變國風(法/遵)¶
(王/度)夷邸藁街(長安中/戎夷邸)歛祍魏闕　周書曰武王旣克商¶
遂通道於九夷八蠻(慕化而/通也)太保用訓于王曰惟王慎¶
德四夷咸賔無有逺邇畢獻方物(旅/&KR0729;)制單于以係頸(賈/誼)¶
羈勁越以長纓(終軍並/見文選)雖負驕子之名(敢廢外/臣之禮)羈縻(天/子)¶
(之牧夷狄也其/義羈縻而已)邊鄙不聳(要荒/底寧)非我求於四夷(惟爾歸/於一德)¶
<pb:KR3k0008_WYG_057-31a>¶
彼欽皇風服事諸夏(我慎明伐/守在四夷)勿絶　咸賔　請入朝¶
(漢時單于上書願朝五年時哀帝被疾或言匈奴從上/游來厭人自黄龍以來單于來朝中國必有大故帝由)¶
(是難之問公卿公卿亦以為虛府庫且勿許單于使辭/去未發揚雄上書曰國家雖費不可以自卑天子召還)¶
(使報書許來賜雄/帛五十疋金十斤)單于朝從人數(故事單于朝名王已/下及從者二百餘人)¶
(單于又上書言蒙天子神靈民人盛壯/願發五百人入朝以明盛德上許之)罷塞(漢元以王/嬙賜單于)¶
(單于歡甚願保塞請罷邊塞休民議者云/可許唯侯應為不可上詔勿議罷塞也)孔蠻夷君長¶
襲衣冠帶刀宿衛(魏徵帝納之不疑于是天下大/治蠻夷君長襲衣冠帶刀宿衛)髙昌¶
等二十七國謁道左(裴矩帝有事常山西方來助者十/餘國矩遣人說髙昌伊吾等㗖以)¶
<pb:KR3k0008_WYG_057-31b>¶
(厚利使入朝帝西巡燕支山髙昌等二十七國謁道數/左皆使佩金玉服錦罽奏樂歌舞令士女盛飾縱亘)¶
(里示中/國彊富)四夷稽服(柳宗元貞符/曰四夷稽服)願得稽首聖顔以部落¶
附安西永為外臣(處木昆匐延闕律啜等諸部皆上書/願得稽首聖顔以部落附安西永為)¶
(外臣/許之)殊類稽顙羣疑革心(柳宗元柳州/賀破東平)咸稱天子神(文/皇)¶
(南面坐夷狄千羣趨咸稱天子/神往古不得俱柳宗元髙昌詩)不期而趨闕下(楊炎鳯/翔紀聖)¶
(德頌巢山駕海之羣狼纛鳥章之/名不期而趨闕下者四十有三萬)委命下吏(同上平胡/頌丹宂之)¶
(賮孤竹之君金罽/括羽委命下吏)執玉而朝靈囿解編而拜甘泉(鄭亞/㑹昌)¶
(一品集序宗英可汗獻琛輸賮越自絶域通于本朝文/畢士伯之裔呼韓鹿蠡之師或執玉而朝靈囿或解編)¶
<pb:KR3k0008_WYG_057-32a>¶
(而拜/甘泉)誓心向闕(一品集謝示嗢沒斯冠帶圖故得誓心/向闕稽首歸忠自獻刑馬之書仍酌留)¶
(犂之/酒)七旬之格(同上不勞六月之/師坐俟七旬之格)冠帶入朝(一品集尊/號名王結)¶
(髪冠帶入朝賢昆/稽首疑驛來獻)詩列旣平(同上異域歸忠傳序書載/率服美大舜之功詩列旣)¶
(平顯周宣之德漢宣帝/亦單于慕義稽首來朝)絶域慕義之心(所冀聖明柔逺/之德髙于百王)¶
(絶域慕義之心傳于千古贊/皇一品制集進朝貢圖序)漸以詩書陶以聲教(于休/烈冦)¶
(今求哀啓顙許其降也漸以/詩書陶以聲教斯可致也)服改氈罽語習楚夏(薛登/曰伏)¶
(見突厥吐蕃契丹往因入侍並被奬遇/官戎秩歩黌門服改氈罽語習楚夏)黄金為鵝以獻¶
(吐蕃謂疆雄曰贊丈夫曰普帝伐遼還使録東贊上書/曰陛下定四方日月所照並臣治之髙麗恃逺弗率於)¶
<pb:KR3k0008_WYG_057-32b>¶
(禮天子自將度遼隳城䧟陣指日凱旋雖鴈飛于天無/是之速夫鵝猶鴈也臣謹治黄金為鵝以獻其髙七尺)¶
(中實酒三斛二/十二年來獻俘)鼠無夜動鴞變好音(柳宗/元狀)泥孰立(帝詔/劉善)¶
(持節冊號泥孰遣使謝晏於兩儀殿/謂無忌曰今蠻夷率服古亦云乎)解辮削衽(田歸道/突厥黙)¶
(啜請和武后詔將軍閻知㣲冊可汗號持節往黙啜又/遣使謝知㣲遇諸道即與緋袍銀帶因表使者即到請)¶
(備禮廷賜歸道諌曰虜背惠且積年今悔過入朝解辮/削衽宜待天㫖而知㣲擅賜使朝廷何以加之宜敕初)¶
(服須天子/命后從焉)款闕(韓琬上言往夷狄/款闕今軍屯積年)請和贄魚膠(唐史/頡利)唐¶
之德大矣際天所覆悉臣而屬之薄海内外(無不州縣/遂尊天子)¶
(曰天可汗三王以來未有以過之至荒區君長待唐璽/纛乃能國一為不賔隨輒夷縛故蠻琛夷寶踵相逮于)¶
<pb:KR3k0008_WYG_057-33a>¶
(庭唐契/丹贊)¶
　　　和戎(十一/)¶
白蠻夷欣戴　戎狄率服事之以皮幣(結之以/㛰姻)魏絳請¶
和諸戎曰和戎有五利焉(戎狄荐居貢貨易土土可賈/焉一也邊鄙不聳二也戎狄)¶
(事晉四鄰震動諸侯威懷三也以德綏戎師徒不勤四/也逺至邇安五也以兵伐則獲戎失華無乃不可乎)¶
賜女樂(晉侯賜魏絳女樂曰子教寡人和諸戎狄故八/年之中九合諸侯辭曰夫和戎狄國之福也臣)¶
(何力/之有)和親侯(後漢封王歙/為和親侯)樊噲請以十萬兵横行匈奴¶
中(季布曰噲/可斬也)武帝詔求可使絶域者　傳曰始修戎好¶
<pb:KR3k0008_WYG_057-33b>¶
也(隱二年㑹/戎于潜)和親之謀始於婁敬(漢婁敬曰匈奴未可/以武服宜以長公主)¶
(妻之生子則為漢外孫外孫為單于豈/與大父亢禮哉乃使劉敬往結和親約)王恢習邊事以¶
為和親不過數歲　使入蕃賜物令(雜令諸官人縁使/諸色行人請賜訖)¶
(停行並却徵已發五百里外停徵已造衣裳聽兼納東/至髙麗南至真獦西至波斯吐蕃及堅昆都督比至突)¶
(厥契丹靺&KR0008;並為/入蕃餘為絶域)漢通西南夷(史唐蒙已畧夜郎因發/巴蜀廣漢卒通南夷道)¶
(時笻笮之君聞南夷與漢通得賞多願内屬請𨽻為臣/妾上使司馬相如持節以幣賂西南夷便畧定西夷笻)¶
(笮除邊關通笻笮/還報天子大悅之)蜀布笻竹(張騫曰臣在大夏時見蜀/布杖笻竹此其去蜀不逺)¶
(矣令使大夏從羌中險少北又為匈奴所得/從蜀直逕又無㓂難天子發使四道並出)賜官爵(竇/融)¶
<pb:KR3k0008_WYG_057-34a>¶
(言莎車王賢事漢誠欵宜加位號乃因来使賜賢西域都/䕶卬綬燉煌守裴遵上言夷狄不可假以大權詔書收還)¶
(都䕶印綬賜大將軍印綬使/不肯易奪之賢由是始恨)孔勝而後和威徳兩全(封倫/突厥)¶
(冦太原且遣使和親帝問計羣臣咸請許之可紓戰倫/曰不然彼有輕中國心謂我不能戰若乘其怠擊之勢)¶
(必勝而後和威德兩全今雖不/戰後必復來臣以為擊之便)自言和親無狀(定安公/主下嫁)¶
(回鶻崇德可汗至京師詔神䇿軍四百具鹵簿羣臣班/迓主乘輅謁憲穆二室欷歔流涕退詣光順門易服禠)¶
(冠䥖待罪自言和親無狀帝/使中人勞慰復冠䥖乃入)請以宗女嫁叱吉設(裴矩/以始)¶
(畢可汗衆漸盛建請以宗女嫁叱吉設建為南/面可汗分其勢叱吉不敢受始畢聞之稍怨望)禦戎守¶
信為上(牛僧孺進門下侍郎洪文館大學士是時吐蕃/請和約弛兵而大酋悉怛謀舉維州入之劒南)¶
<pb:KR3k0008_WYG_057-34b>¶
(於是李德裕上言韋臯經畧西山至死恨不能致今以/生羌三千人燒十三橋擣虜之虛可以得志帝使羣臣)¶
(大議請如李德裕䇿僧孺持不可曰吐蕃緜地萬里失/一維州無害其彊今修好使者尚未至遽反其言且中)¶
(國禦戎守信為上應敵次之彼來責曰何故失信贊普/牧馬蔚茹川若東襲隴陂以騎綴回中不三日抵咸陽)¶
(橋則京師戒嚴是雖得/百維州何益帝乃然之)頡利請和許之(翌日刑白馬與/頡利盟便橋上)¶
(本/傳)紓歲月之禍(突厥序和親非乆安計而為之/者以天下初定紓嵗月之禍耳)皇室淑¶
女嬪於穹廬掖庭良人降於沙漠(同/上)夫貢子女方物(臣/僕)¶
(之職也詩曰莫敢不來享莫敢不來王荒服稱其來不/言往也公及吳盟諱而不書奈何以天子之尊與匃奴)¶
(約為兄弟帝女之號與胡媪並御烝母報子從其汙俗/中國異於蠻夷者有父子男女之别也婉冶之姿毁節)¶
<pb:KR3k0008_WYG_057-35a>¶
(異類垢辱/甚矣同上)晉人苦兵乃遣開封府將軍張暉(假供奉官/告和于契)¶
(丹奉表稱臣以修和好德光語不遜然契丹亦自厭兵/德光母舒嚕嘗謂晉人曰南朝漢兒争得一向卧邪自)¶
(古聞漢來和蕃不聞蕃去和漢兒若漢兒實有回心/則我亦何惜通好晉亦不復遣使五代四夷附録)突¶
厥遣使請㛰(恐豺狼之心弱則順伏彊則驕逆月滿騎/肥乘中國饑虛講親際㑹窺犯亭障復何)¶
(以防之魏/知古傳)宻請講和(張說始為相時帝欲事吐蕃/說宻請講和以休息鄣塞)與連¶
和(突厥阿史那始畢可汗咄吉髙祖起/太原遣府司馬劉文静往聘與連和)不許和親(毗伽/可汗)¶
(黙棘連遣大臣阿史德頡利發入獻遂從/封禪扈封畢厚宴賜遣之然卒不許和親)毗伽不敢迎¶
(契苾何力帝詔兵部侍郎崔敦禮持節許薛延陀尚主/因求何力乃得還公主行有日何力陳不可帝曰天子)¶
<pb:KR3k0008_WYG_057-35b>¶
(無戲言旣許之叵柰何何力曰禮有親迎宜詔毗伽身/到京師或詣靈武彼畏我必不來則姻不成而憂憤不)¶
(知所出下必擕貳不及一年交相疑沮毗伽素狠戾必/死死則二子争國内叛外攜不戰而擒矣帝然毗伽不)¶
(敢迎悒不得/志恚而死)遺錦綵結歡(郭子儀屯涇陽軍纔萬人比/到虜騎圍已合子儀以數十)¶
(騎出免胄見其大酋曰諸君同艱難久矣何忽忘忠誼/而至是邪回紇捨兵下馬拜曰果吾父也子儀即召與)¶
(飲遺錦綵結/歡誓好如初)歲給金帛妻之以女(五代吕琦契丹數求/和琦因言方今之勢)¶
(不如與契丹通和如漢故事歲給金帛妻之以女廢帝/大喜他日以琦等語問樞宻直學士薛文遇大以為非)¶
(因誦社稷依明主安危/託婦人之詩以誚琦)舅甥和好(似聞贊普更求親舅/甥和好應難棄杜甫)¶
(近聞/詩)詭辭結歡(回鶻遣將詭辭結歡潜伺邊隙公宻賂/其下盡得陰謀李德裕幽州紀功碑)¶
<pb:KR3k0008_WYG_057-36a>¶
思往來之績垂不臣之姻(李觀上宰相安邊書切覩北/狄和親帝女下嫁實國家思)¶
(往來之績垂不臣之姻然/聞蒸然且數貪惏無厭)何待結約(張曲江集勑贊普/書先代公主旣是)¶
(舅生今日公主即為子壻如是重姻何/待結約遇事足以相信隨情足以相親)似恃姻好之情¶
(一品集賜可汗等書雖云隨逐水草動皆逼近城柵/遥揣深意似恃姻好之情毎覩縱由實懐馳突之計)代¶
結姻好(同上賜背叛回鶻書我國家與卿等本國代結/姻好久為親鄰協德同心嘗為諸侯所羡故得)¶
(邊候不聳/封疆晏然)良由孟樂(同上授回鶻内帝相詔昔戎狄請/和良由孟樂呼韓帥服始自秩宗)¶
　¶
　¶
<pb:KR3k0008_WYG_057-36b>¶
　¶
　¶
　¶
　¶
　¶
　¶
　¶
　白孔六帖卷五十七¶
