# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:50.514101
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷三十三
<pb:KR3k0008_WYG_033-1a>¶
欽定四庫全書¶
　白孔六帖卷三十三　　唐　白居易　原本¶
　　　　　　　　　　　宋　孔　傳　續撰¶
　　藥(一/)　　　　　　疾(二/)¶
　　瞽(三/)　　　　　　獸醫(四/)¶
　　巫(五/)　　　　　　投壺(六/)¶
　　博棊(七/)　　　　　彈棊(八/)¶
　　賭(九/)　　　　　　筭(十/)¶
<pb:KR3k0008_WYG_033-1b>¶
　　射覆(十一/)　　　　雜技(十二/)¶
　　　藥(一/)¶
白易曰勿藥有喜象曰無妄之藥不可試也　若¶
藥弗瞑眩厥疾弗瘳(書/)聚毒(醫師掌聚毒藥/藥之辛苦者)惡石(傳曰/臧孫)¶
(之惡我藥石也美疢不如惡石夫/惡石猶生我疢之美其毒滋多)秦人毒涇上流(晉師/飲之)¶
(故多/死者)康子饋藥(拜而受之曰丘/未逹不敢嘗)良藥苦口利於病(張良/云)¶
上藥養性(中藥/養病)君臣之藥　羿合藥(姮娥竊食/之而奔月)青囊蛇¶
膽(見孝感/門注)聚蓄百藥(月令/仲夏)不服其藥(醫不/三代)一丸(與我一/丸藥光)¶
<pb:KR3k0008_WYG_033-2a>¶
(輝有五色/魏文帝詩)二價(韓康字伯休/賣藥不二價)將欲救療(必先聚/蓄藥石)薏苡(馬/援)¶
(在南中得薏苡子食久而輕身辟邪氣乃/載一車來為種人言援所載皆明珠文犀)芎藭(申叔展/謂還無)¶
(射曰冇山芎藭乎曰無河魚腹疾奈何注云欲/使無射逃水中故問無禦濕之藥奈腹疾何)馬援之¶
欲身輕(將求/薏苡)無射之憂腹疾(空望/芎藭)審味於農帝之經(考/名)¶
(於桐君/之録)列君臣百品之名(辨辛苦五/毒之味)嘗味(帝王世紀黄/帝使岐伯嘗)¶
(味於/百藥)陸抗飲藥(抗疾羊祜饋藥抗不疑而飲之或/止之抗曰羊叔子豈酖人者哉)五藥¶
(草木虫/石榖)寘堇(驪姬寘堇於肉/堇烏頭也國語)寒石散(皇甫謐士安羸疾/而披玩不怠服寒)¶
(石散性乖忤每委頓不勝/悲憤欲自殺叔母止之)婢丸藥(晉陳壽父喪羸病使/婢丸藥沉累十餘年)¶
<pb:KR3k0008_WYG_033-2b>¶
嘗畜毒藥(魏太祖性嚴毅掾屬以公事徃徃加杖何䕫/嘗畜毒藥誓死無辱是以終身亦不及也)¶
進藥於父(傳曰許悼公虐飲太子止之藥卒故書曰止/弑其君君子盡心力以事君捨藥物可也言)¶
(藥有毒非常人知之譏止/不捨藥物故加弑君之名)孝子操藥以脩慈父聖人羞¶
之投藥水中(公羊齊人職守遂遂人投/藥水中齊人飲之殱焉)漆葉青黏散(華/佗)¶
(授弟子可服/之年百餘歳)裴頠上言(宜正太醫權衡此若差違失神/農歧伯之正藥分兩輕重稍乖)¶
(為害尤深占壽攷/今夭折由此也)郭文(字文舉病王道遺藥文曰命/在天不在藥壽長短時也)孔¶
調藥(馬周病帝/躬為調藥)和藥賜之(李大亮疾帝親/和藥驛賜之)𤣥宗賜讓皇¶
帝憲等書曰(魏文帝詩西山一何高高高殊無極上有/兩僊童不飲亦不食賜我一丸藥光耀有)¶
<pb:KR3k0008_WYG_033-3a>¶
(五色服之四五日身體生羽翼朕毎言服藥而求羽翼/寜如兄弟天生之羽翼乎頃因餘暇選仙録得神方云)¶
(餌之必壽今持此藥願與兄弟/共之偕至長齡永永無極也)飲藥(太宗皇后長孫氏/媵侍疾病輙所御)¶
(飲藥/資之)雲母粉(尉遲恭餌/雲母紛)賜藥(李勣自屬疾帝及/皇太子賜藥即服)攻疾(張/臯)¶
(䟽曰藥以攻疾/無疾不用藥也)不周曉藥石(于志寜與司空李勣脩定/本草并圖合五十四篇曰)¶
(昔陶𢎞景以神農經合雜家别録注名言之江南/偏方不周曉藥石往往紕繆四百餘物今考正之)棄藥¶
(栁公綽有道士獻丹藥問所從來曰自薊門時朱克融/方叛遽曰惜哉藥自賊境來雖驗何益即棄藥而逐道)¶
(士/)諸子進藥不肯御(令狐楚疾甚諸子進藥不肯/御曰士固有命何事此物邪)童子¶
峯(朱孺子㓜事道士王元正居大若岩一日汲于溪上/見二花犬相趂因逐之入于枸杞叢下而沒掘之得)¶
<pb:KR3k0008_WYG_033-3b>¶
(杞根形如二犬煑而食之味極甘香忽覺身輕飛于山/峯上須㬰雲氣擁之而去元正食其餘因得不死遂號)¶
(童子峯沈/汾續仙傳)仙藥有青津碧荻龍胎醴九鼎魚(火棗交梨/炎山夜日)¶
(𤣥霜絳雪出/酉陽雜俎)藥草異號丹山魂雄黄青要女空青(同/上)賣¶
藥宋清(國史補宋清賣藥長安市朝官出入移貶輒賫/藥迎送施藥甚廣人有急難傾財濟之嵗計所)¶
(得之利常有百餘倍長安/人言有義者必稱宋清一)置採藥師(凡課藥之州置採/藥師一人京師以)¶
(良田為圜庶人十六以上為藥園生業成/者為藥辨其所出擇其良者進焉唐志)苦乏大藥資¶
(山林跡如/掃杜詩)藥物祕海嶽(李白古風藥物祕/海嶽採鈆青溪濱)不死藥(歸登/有遺)¶
(金石不死藥者紿曰已嘗及登服幾死/訊之乃未之嘗人皆為怒而登不為愠)誤進(杜黄裳嘗/被疾有醫)¶
<pb:KR3k0008_WYG_033-4a>¶
(者誤進藥疾遂/甚終不怒譴)鍾乳(高季輔帝賜/鍾乳一劑)鍾乳胡椒(元載籍其/家鍾乳五)¶
(百兩胡椒/至八百石)常春藤(姜撫召至東都因言服常春藤使白/髪還鬒則長生可致藤生太湖最良)¶
(終南往往有之不及也帝遣使者多取/以賜中朝老臣因詔天下使自求之)當病飲藥(程元/振傳)¶
(栁伉上疏曰陛下以今日勢為安耶危耶若以為危豈/得高枕臣聞良醫療疾當病飲藥藥不當病猶無益也)¶
蠲疾(栁澤上疏曰藥不/毒不可以蠲疾)停藥石於膚腠(王志愔言停藥/石於膚腠則俞)¶
(跗不能/攻疾)黄耆防風煑湯(許𦙍宗仕陳為新蔡王外兵叅/軍王太后病風不能言脉沉難)¶
(對醫家告術窮𦙍宗曰餌液不可進即以黄蓍防風煑/湯數十斛置床下氣如霧重薄之是夕語擢義興太守)¶
藥籠中物(元行冲狄仁傑器之嘗謂仁傑曰下之事上/譬富家儲積以自資也脯腊膎胰以供滋膳)¶
<pb:KR3k0008_WYG_033-4b>¶
(參术芝桂以防疾疢門下充㫖味者多矣願以小/人備一藥石可乎仁傑笑曰此正吾藥籠中物也)蒔藥¶
草自供(王/績)金石凌湯(酉陽雜俎安禄山恩寵莫比其所/賜有金石凌湯劑及藥童子昔賢)¶
(子就/宅煎)自怜賦(余抱病二年於衡泌之下醫甚庸而氣益/盛藥非良而價倍高每一把臂一下杵未)¶
(嘗不解衣輙食而後至也其為窮且/病亦已至矣作自怜賦笠澤叢書)服食可延年(李白/詩我)¶
(來採菖蒲服/食可延年)藥許鄰人斸(杜歸/溪詩)藥條藥甲潤青青(絶/句)高¶
齋依藥餌(暮/春)巾拂香餘搗藥塵(憶昔/行)看題檢藥囊(西郊/詩)¶
種藥扶衰病(逺遊/詩)近根開藥圃(高柟/詩)藥裹關心詩揔廢¶
(酬/郭)省郎憂病士書信有柴胡(寄韋郎中省郎憂病士書/信有柴胡飲子頗通汗懐)¶
<pb:KR3k0008_WYG_033-5a>¶
(君想/報珠)藥餌者所以禦疾(裴憐諫夫三牲五榖禀五行以/生也發為五味天地生之所以)¶
(奉人聖人節調以致康强若乃藥/劑餌者所以禦疾豈常進之餌哉)何用藥為(五代崔梲/性至孝其)¶
(父涿病不肯服藥曰死生有命何用藥為梲屢進醫藥/不納每賔客問病者梲輙迎拜門外泣涕而告之涿終)¶
(不服藥/而卒)曬藥能無婦(杜甫秦/州詩)幸其家(甄權嘗以母病與/弟專醫方得其㫖)¶
(趣年一百三嵗太宗幸其家視其飲食/訪逮其術因授朝散大夫賜几杖衣服)所擣之藥(李白/飛龍)¶
(引紫皇乃賜白兎所擣之/藥方後天而老凋三光)尚藥奉御(掌和御藥及診候/之事直長為之貳)¶
(凡藥有上中下之三品凡合藥宜用一君二臣三佐四/使方家之太經也必辨其五味三性七情然後為和劑)¶
(之節五味謂酸鹹甘苦辛酸屬肝鹹屬腎甘屬脾苦屬/肺三性謂温寒熱七情謂有相刑者有相須者有相使)¶
<pb:KR3k0008_WYG_033-5b>¶
(者有相畏者有相惡者有相反者有相殺者其用又有/四焉曰湯丸酒散視其病之深淺所在而服之唐六典)¶
凡合御藥與殿中監視其分劑藥成先嘗而進焉(同/上)主¶
藥藥童掌刮削擣篩(同/上)¶
　　　疾(二/)　(疾疫附/)¶
白寢疾有加無瘳　伯牛有疾(子曰斯人也/而有斯疾也)無妄之疾¶
(勿藥有/喜易)遘厲虐疾　日臻彌留(顧命曰病日臻/既彌留彌久也)疾大漸¶
惟幾(幾危/也)六極(二曰/疾)節宣其氣勿使有所擁閉湫底以¶
露其體(露臝也/子産云)五福(三曰康寜/無疾病也)愆于厥身(病/也)病未及死¶
<pb:KR3k0008_WYG_033-6a>¶
吾子忍之(張侯謂/郤克云)疾瘧方起　病莫能興　死而後已¶
　天有災癘　厥疾不瘳　恫&KR1986;乃身(恫痛也/  病也)美疢¶
沉疴多瘠　罔詔(言人疾不/詔救書)積憂成病　遘癘　四時¶
皆有癘疾(周/禮)寛疾(周禮以保息六養萬民五/曰寛疾有疾者寛養之)大札移人¶
(又曰大札則令邦國移人注/大札疾疫也移人避災也)病間(間差/也)人有大疫(月/令)夫¶
子之病革矣(革音/殛)不令兄弟交相為瘉　夢為豎子(晉/矦)¶
(夢病為/二豎子)夢黄熊入門(今夢黄熊入於寢門厲鬼乎子産/曰昔堯殛鯀于羽山其神化為黄)¶
(熊入于羽淵三代祀之晉為盟主其未祀/乎韓宣子乃祀夏晉矦有間熊音奴來反)子之所慎(齋/戰)¶
<pb:KR3k0008_WYG_033-6b>¶
(疾/)重膇之疾(傳郇瑕氏土薄水淺其惡易/遘於是有沉溺重膇之疾)膏肓(晉矦之/疾膏之)¶
(上肓之下/藥不至焉)詐(令尹薳子慿以疾辭官重蠒衣裘鮮食而/寢王使醫視之曰瘠則甚矣而血氣未動)¶
佯(韋𤣥成讓爵於兄/佯病狂而壊容貌)偽(呉公子光偽足/疾入于窟室)敗靣(魏祖少游/蕩叔父數)¶
(言於其父嵩祖患之偽敗靣口偏叔父見云中惡風又/告嵩嵩驚呼曰叔父言汝中風已差乎對曰初不中風)¶
(但失愛於叔父故見罔爾自/後叔父所告嵩終不復信也)父母唯其疾之憂　伯牛¶
有疾(子問之自/牖執其手)玉體不安(士啓楚太子有疾呉客往/問之曰聞太子玉體不安)啓¶
手足(曾子有疾召門弟子曰啓予手啓/予足而今而後吾知免夫小子)楚昭王曰(除腹/心之)¶
(疾而寘諸股/肱何益也)晝居於内(問其疾/可也)疾病(禮疾病外内皆掃/君大夫徹縣士去)¶
<pb:KR3k0008_WYG_033-7a>¶
(琴瑟寢東首/於北牖之下)君視(疾君視之東首/加朝服拖紳)消渴(司馬相如/常患消渴)瘨胘¶
(揚雄曰臣常/有瘨胘之疾)漳濵(劉公幹卧/病漳濵)頭風(陳琳作檄/事見檄門)子疾病(子/路)¶
(請禱子曰丘/之禱久矣)祟(晉矦有疾叔向問子産曰寡君疾病卜/人曰實沉臺鮐為祟敢問何神也子産)¶
(曰實沉參神也臺鮐汾神也二者不及君身君身/則出入飲食哀樂之事山川星辰之神又何為焉)六疾¶
(傳曰天有六氣淫則生六疾隂淫寒疾陽淫熱/疾風淫末疾雨淫腹疾晦淫惑疾明淫心疾)内熱(女/傷)¶
(物晦時滛則生/内熱惑蠱之疾)汲黯之卧淮南(劉楨之/居漳濵)疕瘍(皆瘡也/周禮)廢¶
疾非人不養者(一人不從政/政徭役也)問疾不能遺(不問其/所欲)卿大¶
夫疾(君問之/無筭)士(一問/之)君於大夫疾(三問/之)展轉伏枕　既¶
<pb:KR3k0008_WYG_033-7b>¶
微且尰(骭瘍為㣲/腫足為尰)鼽嚏　易簀(舉扶而易簀反席/未安而没曾子)荀偃¶
癉疽(生瘍於頭目/出著癰病也)非鬼非食(惑以喪/志左傳)孟縶之足不良(能/行)¶
(跛/也)夭疾(榖梁曰有夭疾者/不得入於宗廟)智囊宿瘤(並癭/也)越聲(莊舄越/人仕楚)¶
(執圭及病/為越聲)躄者盤散行汲(平原美/人笑之)重病(趙歧年三十有/重疾自慮奄忽)¶
(遺令立碑於墓前刻曰漢有/逸人姓趙名歧後疾愈矣)生癭(賈逵争公事發憤生/癭欲割之太祖惜之)¶
(曰十人割九人/死逵猶割竟愈)床下蟻聲(殷仲堪父患耳聽聞/床下蟻動如牛闘聲)杯中蛇¶
影(樂廣為河南尹有親客久不來廣問之對曰前在坐/蒙飲見杯中有蛇影意惡之而有疾于時㕔上有角)¶
(弓畵作蛇廣意是弓影也乃告所以仍令/坐舊處與飲杯中乃是弓影遂豁然而愈)痁作而伏(趙/羅)¶
<pb:KR3k0008_WYG_033-8a>¶
(戰無勇縻之吏請之御/對曰痁作而伏縻束也)負薪之憂　嚙被(樂頥之病恐/母聞不敢呻)¶
(吟嚙被/至破)久嬰漳浦(常寢/茂陵)如臨不測之泉(似執將/枯之木)相如疾¶
甚(留封禪/之書)朱超伏枕(有寄文/之作)三疾令(戸令諸一目盲兩/耳聾手無二指足)¶
(無大拇指秃瘡無髪久漏下重大癭腫之類皆為殘疾/癡瘂侏儒腰折一肢廢如此之類皆為廢疾瘨狂兩肢)¶
(廢兩目盲如此/之類皆為篤疾)趙簡子病五日不知人(扁鵲曰血脉均/治也昔秦穆公)¶
(如此七日而寤寤曰我之帝所觀樂主君病三日必/聞及寤曰我之帝所觀鈞天廣樂賜鵲田四萬畝)病¶
忘(列子宋陽里華/子中常病忘)不可救療(傳/)　疾疫疾疫方起　天¶
有災癘　天災流行　人有大疫　人殃於疫　國多¶
<pb:KR3k0008_WYG_033-8b>¶
風欬　人多瘧寒　寒暑不時(則/疾)桓虔之差瘧(桓豁字/石虔為)¶
(人勇壯時有患瘧者呼桓/石虔以怖之疾者多愈)庾衮(字叔褒咸寜中大疫二/兄俱亡次兄毗復病癘)¶
(氣方盛父母諸弟皆出於外衮獨不去父母彊之可親/自扶持晝夜不眠其間又撫柩哀號不輟十餘旬疫勞)¶
(消歇家人乃反毗/疾差衮亦無疾)孔風痺(裴垍為相五年暴風痺帝悵/惜遣使至問藥膳進退輒䟽)¶
(聞居三/月益痼)遣使臨問相望於道(薛收武徳七年寢疾王/遣使臨門相望於道)宿¶
病皆愈(李百藥㑹高祖遣使招伏威百藥勸朝京師既/至厯陽中悔欲殺之飲以石灰酒因大痢瀕死)¶
(既而宿/病皆愈)晚節多病(房𤣥齡晚節多病時帝幸玉/華宫詔𤣥齡居守聽卧治事)神用頓¶
耗容止不常(岑文本從伐遼東事一委倚至糧漕最目/甲兵凡要科配差序籌不廢手由是神用)¶
<pb:KR3k0008_WYG_033-9a>¶
(頓耗容止不常/至幽州暴病)嗜欲勝則疾疹作(張臯上䟽曰神慮澹/則血氣和嗜欲勝則)¶
(疾疹/作)緜頓(順宗皇后王氏順宗即位疾/已緜頓后侍醫藥不少怠)嬰霜露疾(后崩/年五)¶
(十四遺令曰未亡人/嬰霜露疾日以哀頓)房喬疾甚(帝命鑿苑垣以便候問/親握手與决詔皇太子)¶
(就/省)引疾(裴度大和四年數引疾不任機重願上/政事帝擇上醫䕶治中人日勞問相躡)移疾(穆/寜)¶
(雖直其誣猶置散位寜嘿不樂唶曰時不我容我不時/徇又可以進乎遂移疾滿百日屢矣親友强之輙復一)¶
(朝/)挾扶以出(韓𢎞病自河中還詔百官問疾𢎞遣子辭/不能見公綽謂曰上使百司省候是謂異)¶
(禮宜力疾以見公卿安可卧令/子姪傳言耶𢎞懼挾扶以出)自陳(孔緯以門下侍郎/復輔政使者敦勸)¶
(力疾到京師見帝嗚咽流涕自陳衰疾不任事乞歸田/里帝動容詔使者送緯至堂視事會天子出次石門從)¶
<pb:KR3k0008_WYG_033-9b>¶
(至莎城以/病還都)恃安而忽則疾生(為國者如治身及身康寜/調適以自助如恃安而忽)¶
(則疾生/李珏)病風(盧攜後病風足蹇神昏智瞑/塞事多决於親吏楊温李修)不任奉謁(王/徽)¶
(權京兆尹為帝左右所憎衆忿共譛罷徽令赴行在俄/授太子少師徽遂移疾河中滿百日免帝還京師復申)¶
(前授稱疾/不任奉謁)鬱鬱不得志成疾(韋陟肅宗擇相自謂必得/及入關又不許至京師鬱)¶
(鬱不得志成疾且卒/嘆曰吾道窮於此乎)不甘魚肉之味(呉兢䟽曰人將疾/必先不甘魚肉之)¶
(味國將亡必先/不甘忠諫之說)疾革言不及病(李巽元和四年疾革郎/官省候巽言不及病但)¶
(與商校程/課功利)不良趨走(呉湊為福建觀察使與宰相竇參/有憾參數加短毁又言湊風痺不)¶
(良趨走帝召還驗其/疾非是繇是不直參)飲食資身過則生患(柳公綽太醫/箴飲食資身)¶
<pb:KR3k0008_WYG_033-10a>¶
(過則/生患)未嘗一日言病(張萬福自始終禄食七/十年未嘗一日言病)惡疾(孫思/邈孟)¶
(詵盧照隣等師事之照隣有惡疾不/可為感而問曰高醫愈疾奈何本傳)羸瘠(顧相時羸/瘠多病)左¶
右代拜(李林甫已屬病稍侵會帝幸温湯詔以馬轝從/御醫珍膳繼至詔㫖存問中官䕶起居病劇巫)¶
(者視疾云見天子當少間帝欲視之左右諫止乃詔林/甫出廷中帝登降御閣舉絳巾招之林甫出能興左右)¶
(代/拜)就中書療治(楊綰同中書門下平章事素痼疾/居旬日寖劇有詔就中書療治)加工¶
部尚書拜卧内(劉瑑同平章俄而大病加工部/尚書拜卧内猶手䟽陳政事)病居心¶
腹(武平一上書病之在四體者跡分/而易逐居心腹者候遽而難治)及心則殆(張文仲/武后時)¶
(至尚藥奉御特進蘇良嗣方朝疾作仆建中文仲診曰/憂憤而成若脅痛者殆未可救頃告脅痛又曰及心則)¶
<pb:KR3k0008_WYG_033-10b>¶
(殆俄心/痛而死)靣不能罷頮髮不能拍櫛(如是未移日/而疾劉禹錫)髪蓬如¶
而忘乎亂靣黔如而忘乎垢(同/上)越人病且憂則聚巫師¶
用雞卜(越人信祥而易殺傲化而偭仁越人病且憂則/聚巫師用雞卜始則殺小牲不可則殺中牲又)¶
(不可則殺大牲而又不可則訣親戚飾死/事曰神不置我已矣因大食蔽靣死桞子)疹疾(况自/嬰疹)¶
(疾寜保軀/不貲韓文)緜惙(一朝被病遂至緜惙/夢得代裴相譲官表)造化小兒相苦(杜/審)¶
(言病甚曰甚為/造化小兒相苦)思愈(疾者思愈必呻/而求醫夢得書)雖父母病皆委去¶
(蜀人畏鬼而惡疾雖父母病皆/委去士廉為設條教高士廉傳)疫癘忽潜遘(韓愈赴江/陵疫癘忽)¶
(潜遘卜家/無一瘳)羸頓(栁宗元與韓愈書昔與退之期為史志/甚壯今孤囚癈痼連遭瘴癘羸頓朝夕)¶
<pb:KR3k0008_WYG_033-11a>¶
(就死無/能為也)身欲奮飛病在床(杜詩韓/諫議注)職當憂戚伏衾枕(况/乃)¶
(遟暮加/煩促)長卿消渴再公幹沉綿屢(送高/司直)衰疾謝知音(西/閣)¶
(詩/)蕭條病轉嬰(司/馬)卧病海雲邊(所/思)烝生熱否生寒(孫思/邈曰)¶
(人之四支五臟一覺一寐吐納徃來流為榮衛章為氣/色發為音聲人之常數也陽用其形隂用其精天人所)¶
(同也失則烝生熱否生寒結為瘤贅䧟為癰疽奔則喘/乏竭則焦槁發乎靣動乎形天地亦然五緯縮羸孛彗)¶
(飛流其危診也寒暑不時其烝否也石立上踊是其瘤/贅山崩土䧟是其癰疽奔風暴雨是其喘乏川瀆竭涸)¶
(是其燋槁高醫導以藥石救以砭劑聖人和以至/徳輔以人事故體有可愈之疾天有可振之災)逃瘧¶
功臣閣下(高力士上皇徙西内居十日為李輔國所誣/除籍長流巫州力士方逃瘧功臣閣下輔國)¶
<pb:KR3k0008_WYG_033-11b>¶
(以詔召力士趨至閣/外遣内養授謫制)風氣百二十四氣狀八十(方技張/文仲諸)¶
(言方者與共著書詔王方慶監之文仲曰風氣百二十/四氣狀八十治不以時則死及之惟頭風與上氣足氣)¶
(藥可常御病風之人春秋末月可使洞利乃不困劇/自餘以時消息乃著四時輕重術凡十八種上之)乗¶
秋作寒熱翁嫗所罵譏(韓愈譴瘧鬼乗秋作寒熱翁嫗/所罵譏求食嘔洩間不知臭穢)¶
(非醫師加百毒薰灌無停機炙師施艾炷酷若獵火圍/詛師毒口牙舌作霹靂飛符師弄刀筆丹墨交横揮)¶
有頂骨(栁芳為郎中子登疾重時張萬福名善醫張初/除泗州與芳有舊遽引視登遥見登頂曰有此)¶
(頂骨何憂疾也因按脉五息復曰不錯壽且踰八十乃/留方數十字謂登曰不服此亦得登後為庶子年至九)¶
(十而卒出/酉陽雜俎)凡人好辭工書者皆病癖也(栁宗元報崔秀/才書凡人好辭)¶
<pb:KR3k0008_WYG_033-12a>¶
(工書者皆有病癖也言不幸蚤得二病學道以來日思克/砭鍼攻熨卒不能去纒結心腑牢甚願斯湏忘之而不)¶
(竊嘗自毒今吾子乃始欽/欽思易吾病不亦惑乎)¶
　　　瞽(三/)¶
白眇能視(易/)子見瞽者雖少必作過之必趨　喪明(子/夏)¶
(喪其子而/喪其明)盲子夏(杜欽字子夏目偏肓與杜鄴同姓字/俱以才能見稱京師謂欽為盲子夏)¶
(欽患之乃獨為小冠由是/京師人呼為小冠子夏)盲夏侯(魏夏侯惇為流矢中/傷左目與夏侯淵俱)¶
(為將軍中號/惇為盲夏侯)求方(晉范甯患目疾就中書侍郎張湛求/方湛嘲之曰右方宋陽里子受魯東)¶
(門伯伯受左邱明邱明傳杜/子夏一減思慮二専内視)婢進蠐螬(盛彦事見/父母疾門)倀倀¶
<pb:KR3k0008_WYG_033-12b>¶
乎(目無所/見兒)左氏喪明厥有國語(司馬/遷云)五色令人目盲(老/子)¶
師冕見(及階子曰階也及席子曰席也皆坐子告之曰/某在斯某在斯師冕出子張問曰與師言之道)¶
(與/)任永君馮信(並好學公孫述徴不就皆/託青盲及述誅而目明)孔治刮(崔謹/由遷)¶
(戸部侍郎始謹由苦目疾不/得視醫為治刮適愈而召)母禁其為學(杜顗㓜病目/母禁其為學)¶
獨盲於目(無所能人乃宜以盲廢有所能人雖盲當廢/於俗輩不當廢於行古道之人當今盲於心)¶
(者皆是若籍自謂獨盲/於目爾韓愈代張籍書)盲者業於藝必専(故樂工皆/盲同上)求¶
道於盲(未有見其/得答陳生)離婁閉目(皮日休悼賈離婁/閉目瞽者揚眉)瞽者不¶
見泰山(陳子昂賛瞽者不見泰山/子昂之于言其聾瞽歟)無用於天下(韓愈書/兩目不)¶
<pb:KR3k0008_WYG_033-13a>¶
(見物無用/於天下)¶
　　　獸醫(四/)¶
白獸醫掌療病及瘍(周/禮)凡療獸病(灌而行之以節/之以動其氣)療獸¶
瘍(灌而刮之以發其/惡然後養食之)張里(以馬醫撃/鍾漢書)牛醫之子(黄/憲)巫馬¶
掌養疾馬而乗治之相醫而藥攻馬疾受財于校人(乗/謂)¶
(驅歩以發其疾知病/所處乃治之相助也)　孔送細馬(百官志諸牧監毎嵗/孟秋羣牧使送細馬)¶
(則有獸/醫等)不得番息(于志寜東官僕御舊得番休志寜上/䟽極言曰竊見僕寺司馭爰及獸醫)¶
(自春迄夏/不得番息)馬醫(栁宗/元書)鑿養為業(會昌中有豪士張休復/以鑿養為業馬疫不能)¶
<pb:KR3k0008_WYG_033-13b>¶
(療者即以一藥啗之旬日而/逸歩駿健貨之其利十倍)餧之艾之行之節之(郤昂/八馬)¶
(坊碑内廐馬毎有瘠者病者老者疲者擇其不任者以/頒諸坊則必餧之艾之行之節之俟其跳梁俟其充腯)¶
(而後/入之)獸醫掌療馬病(凡馬病灌而行之觀其病之所發/療馬病有五勞一曰筋勞二曰骨)¶
(勞三曰皮勞四曰氣勞五曰血勞久歩則生筋勞久立/則生骨勞久汗不乾則生皮勞汗未瘥踈而伺飲之則)¶
(生氣勞驅馳無節則生血勞有傷寒者有/傷熱者寒暑加減據經方以療焉唐六典)油藥灌劀之¶
物(郤昂八/馬坊碑)¶
　　　巫(五/)¶
白用史巫紛若吉易司巫掌羣巫之政令(國大旱則帥/巫而舞雩國)¶
<pb:KR3k0008_WYG_033-14a>¶
(有大災則/帥巫而造)巫恒(會常聚之/巫以待命)女巫掌嵗時祓除釁浴(嵗時/祓除)¶
(若令三月上已如水上之/類俗以香薰草藥沐浴)在男曰覡女曰巫(使制神處/位國語)¶
沉巫(西門豹為鄴/令沉巫覡)焚巫(傳夏大旱公/欲焚巫尫)娶巫家女(黄覇娶/巫家女)¶
(知其有貴/故娶之)自汙(後漢高鳯不應恐不免/自言巫家子以自汚也)小巫見大巫神¶
氣殫矣(呉書張紘見陳琳作武庫賦嘆之琳答曰僕在/河北北少文章易為雄伯故使僕有此譚今足)¶
(下子布在彼所謂小/巫見大巫神氣殫矣)桑田巫(晉侯病召桑田巫/曰不及食新矣)梗陽之¶
巫臯(梗陽邑名/臯巫名)章丹陳朱隱形吐火(晉夏統仲御從叔/敬寜祠先人迎女)¶
(巫章丹陳朱二人並有國色裝服甚盛善歌舞又能隱/形匿影甲夜之初撞鐘擊鼓間以絲竹丹珠又拔刀吐)¶
<pb:KR3k0008_WYG_033-14b>¶
(火雲霧杳𡨕流光發電統諸兄弟欲徃觀之而難統於/是共理之曰從父聞疾病得瘳小大以為喜慶欲因祭)¶
(祀並徃賀之卿可俱行乎統/從入門忽見之驚愕而走也)惟神與鬼(杳杳/𡨕𡨕)託以師巫¶
(招於/禱祈)天神(人/鬼)雖逹幽𡨕(如有/邪妄)其或闕之(不為/知禮)赴巫立祠¶
天神上帝(百鬼以雞/卜史記)宋陽里華子(病忘謁巫而卜/之不吉列子)孔禳¶
祓類巫覡(王璵擢太常博士為祠祭使専以祠/解中帝意有所禳祓大扺類巫覡)乗傳分¶
禱天下名山大川(帝嘗不豫太卜建言祟在山川皆遣/女巫乗傳分禱天下名山大川巫皆)¶
(盛服中/人䕶領)小伎(栁澤景雲中嘗上䟽言尚醫奉御彭君慶/以巫覡小伎超授三品奈何輕用名器加)¶
(非其/人)召巫(太子英鄂王瑶光王琚並廢為庶人遇害天/下寃之號三庶人嵗中武惠妃數見庶人為)¶
<pb:KR3k0008_WYG_033-15a>¶
(祟因大病夜召巫祈之請改葬且/射行刑者瘞之訖不解妃死祟亡)置符履中(棣王琰妃/韋以過置)¶
(别室而二孺人争寵不平求/巫者密置符琰履中以求媚)與巫祝言不順(來瑱拜兵/部尚書是)¶
(時程元振居中用事疾/瑱乃告與巫祝言不順)閉關不納(侯希逸夜與巫家野/次李正己因衆怨閉)¶
(關不/納)毬場隱龍(龎勛巫言毬場有隱龍得之可/戰勝勛大役徒鑿地不能得)被髮衘¶
刀(劉文静家數有怪文起憂/召巫夜被髮衘刀為禳厭)營惑於人(陳子昂上言巫/鬼營惑於人者)¶
(禁/之)挾鬼道(趙彦昭本以權幸進中宗時有巫趙挾鬼道/出入禁掖彦昭以姑事之嘗衣婦服乗車與)¶
(妻偕謁其得/宰相巫力也)託鬼神致位將相(王璵託鬼神致位將相/時以左道進者紛紛出)¶
(焉/)南方信禨巫(李徳裕出為浙西觀察南方信禨巫雖/父母癘疾子棄不敢養徳裕擇長老可)¶
<pb:KR3k0008_WYG_033-15b>¶
(語者喻以孝慈大倫患難相收/不可棄之義數年惡俗大變)喜巫鬼(劉禹錫斥朗州/司馬州接夜郎)¶
(諸夷風俗陋甚喜巫鬼毎祠歌竹枝鼓吹裴回其聲傖/儜禹錫謂屈原沅湘間作九歌使楚人以迎送神乃倚)¶
(其聲作竹枝/詞十餘篇)除巫祝(李泌肅宗祝擢王璵執政大抵興/造工役輙牽禁忌俗說而黎幹以)¶
(左道位京兆尹徳宗素/不然及嗣位除巫祝)鳥卜(西域傳東女以十一月為/正巫者以十月詣山中布)¶
(糟麥呪呼羣鳥俄有鳥來如雞狀剖視/之有榖者嵗豐否則有災名曰鳥卜)胡巫(李軌有胡/巫妄曰上)¶
(帝將遣玉女從天來遂召兵築臺以候女/多所糜損屬荐飢人相食軌毁家貲賑之)能活死人(田/仁)¶
(㑹遷右金吾將軍有巫傳鬼道惑衆自/言能活死人市里尊神仁會劾徙于邊)白頭老人(羅𢎞/信為)¶
(禆將主馬牧魏有巫告𢎞信曰白頭老人使謝君君當/有是地𢎞信曰神欲危我耶文㺹死衆曰孰願主吾軍)¶
<pb:KR3k0008_WYG_033-16a>¶
(者𢎞信輒曰神命我矣/衆環視以為宜遂立之)巫不吾紿(回紇永泰初懐恩反/誘回紇吐蕃入冦俄)¶
(而懐恩死二虜争長回紇首領潜詣涇陽見郭子儀請/改事始虜有二巫言此行必不戰當見大人而還及是)¶
(相顧笑曰巫/不吾紿也)安祿山母(安祿山本姓康母阿/史徳為覡居突厥中)淫巫瞽史¶
(栁宗元貞符曰司馬相如劉向揚雄班彪彪子固皆/㳂襲嗤嗤推古瑞物以配受命其言類淫巫瞽史)王¶
奉仙(高駢師鐸既敗慮駢内應有女巫王奉仙謂師鐸/曰楊州災有大人死可以厭彦曰非高公邪命左)¶
(右陳賞等/徃殺之)疾不呼巫(李勣疾家欲/呼巫不許)斬巫絶火(錢元懿牧/新定一日)¶
(閭里間輒數處火起居民頗憂恐有巫楊媪因之遂興/妖言曰某所復當火皆如其言民由是竟禱之元懿謂)¶
(左右曰火如巫言巫為火也宜/殺之乃斬媪于市自此火遂絶)恣為鬼神語(錢偡年十/八出為湖)¶
<pb:KR3k0008_WYG_033-16b>¶
(州刺史有妖巫登衙門大樹恣為鬼神語人皆驚畏偡/曰妖由人興命張弩而射巫果請命因鞭之州人咸服)¶
(已上出呉/越備史)神巫(天寶初有范氏居者能知人休咎顔魯/公尉醴泉曰詣范居問命日神巫某官)¶
(階盡五品否居曰幾隣於一品所望何其卑耶魯公曰/官階盡五品著緋衫帶銀魚兒子補齋卽某之望滿矣)¶
(范指座上紫絲布食簟曰顔郎於衫色/如此其功勞名節皆稱是云常侍言㫖)¶
　　　投壺(六/)¶
白禮記投壺之禮主人奉矢司射奉中使人執壺主人¶
請曰某有枉矢哨壺請以樂賔賔曰子有㫖酒嘉肴某¶
既賜矣又重以樂敢辭(燕飲升坐主人乃請/投壺也枉哨不正貌)主人曰敢¶
<pb:KR3k0008_WYG_033-17a>¶
固以請賔曰某固辭不得命敢不敬從賔再拜受(拜受/矢也)¶
主人般還曰辟主人阼階上拜送賔般還曰辟(般音盤/還音旋)¶
(辟音/避禮)即兩楹間(言將有事/於此上同)退反位揖賔就筵(欲與偕進/明為偶也)¶
設中東靣執八筭興請賔曰順投為入比投不釋勝飲¶
不勝者正爵既行請為勝者立馬一馬從二馬二馬既¶
立請慶多馬(馬勝/筭者)命弦者奏貍首(弦鼓瑟者貍/首詩篇名)間若一¶
(以為志/取節)左右告矢具請拾投(拾更也音/其劫反)有入者則司射¶
坐而釋一筭焉賔黨於右主黨於左命酌曰請行觴當¶
<pb:KR3k0008_WYG_033-17b>¶
飲者皆跪奉觴曰賜灌(灌飲也當飲/者謂不勝者)勝者跪曰敬養筭¶
多少視其坐(坐人多少四/矢則四筭)籌室中五扶堂上七扶庭中¶
九扶(籌矢也四/指曰扶)筭長尺二寸壺頸修七寸腹修五寸口¶
徑二寸半容斗五升壺中實小豆焉為其矢之躍而出¶
也壺去席二矢半矢以柘若棘毋去其皮魯令弟子辭¶
曰毋幠毋敖毋偝立毋踰言偝立踰言有常爵薛令弟¶
子(踰言以/上魯同)若是者浮(唯此一句與弟/子賔主黨也)魯鼓薛鼓(言舉各/有節)¶
中㑺有酒有肉(傳晉侯與齊侯投壺晉侯先曰有酒如/淮有肉如坻寡人中此為諸侯師中之)¶
<pb:KR3k0008_WYG_033-18a>¶
(齊侯曰有酒如澠有肉如陵寡人中此與君代興亦中/之伯瑕謂中行穆子曰子失辭吾固師諸侯矣壺何為)¶
(焉其以中雋一/發以中為雋也)軍中(東漢祭遵為將軍士皆用儒術每/雅歌投壺在軍旅中不㤀俎豆)¶
主人有儀(弟子/無敖)既備主禮(以崇/賔儀)展再拜之儀(盤旋/而避)備三¶
辭之禮(揖譲/而升)賔主之歡(禮樂/之節)初筵有踐(正爵/既行)主三請以¶
執壺(賔再拜/而受矢)筭惟視坐(矢以/拾投)賔階主黨為勝者立馬而¶
慶多(當飲者賜/灌而敬養)魯薛之令(齊晉/之君)侍投則擁矢(侍長者投/壺擁矢致)¶
(敬/也)勝則洗而以請(洗爵請行觴/而不敢直飲)客亦如之(亦洗/而請)不角(角/觥)¶
(也於尊長不行罰/觥如獻酬之禮)不擢馬(擢徹也於長者/不去馬嫌勝也)魯鼓薛鼓(鼓/節)¶
<pb:KR3k0008_WYG_033-18b>¶
(取半以上為投壺/禮盡用之為射禮)王弼(善投壺/魏略云)嘉賔投矢(既即/兩楹)司射度¶
壺(爰陳/八筭)勝而慶馬(樂則/歌貍)敏手　玉女投壺孔窮日夜(韓/愈)¶
(鄭儋碑與賔客朋遊投壺博/奕窮日夜若樂而不厭者)工投壺(裴/寛)破愁顔(投壺破/愁顔李)¶
(白登邯鄲/洪波臺詩)投壺莫辭頻(擬/古)上官儀投壺經一卷(藝文/志)接¶
高宴(他日觀軍容投壺接/高宴江夏寄輔録事)失辭(文粹孫逖伯樂川/記笑投壺之失辭)¶
　　　博棊(七/)　(雜博附/)¶
白寗子視君不如弈者舉棊而不勝其偶(左傳/云)詞曰箆¶
蔽象棊有六博(箆蔽玉箸也以象飾其投/六箸行六棊故曰六博也)分曹並進遒¶
<pb:KR3k0008_WYG_033-19a>¶
相迫(曹偶也道/亦迫也)成梟而牟呼五白(梟勝也倍勝為/牟五白博齒也)晉制¶
犀比費白日(晉制工制作博箸比集犀角為雕/飾投之如白日之光費日光貌)投江(晉/陶)¶
(侃語人曰聖人惜寸隂衆人當惜分隂諸參/佐毋以戲廢事乃取摴蒱局投之於江也)擲局(漢景/帝為)¶
(太子與呉太子博而争道以局擲殺呉太/子文選云殯呉嗣於局下善發怒於一博)猶賢(子曰飽/食終日)¶
(無所用心難矣哉不有博/弈者乎為之猶賢乎已)好行小惠　當惜分隂　結¶
黨連羣　傾財破産　争勝負　呼五白(賭千/金)一擲百¶
萬　藝成而下　漢吾丘壽王善格五待詔(注云博類/也不用箭)¶
(但行梟散又曰格三行塞白乗至六格/不得行又曰今之戲塞塞音先代反)博進(漢宣帝微/時與陳遵)¶
<pb:KR3k0008_WYG_033-19b>¶
(祖父遂有故相隨博弈數負進宣帝即位遂至太原太/守賜璽書曰官尊禄厚可以償博進矣妻君寜在旁知)¶
(狀遂頓首/白在赦前)劇孟博徒　覆棊(魏志王粲觀圍棊局壊粲/覆之棊者不信使更他局)¶
(用比校不誤一道/方始知其疆記也)馬融圍棊賦曰(圍棊者法於用兵怯/者無功貪者先亡)¶
臨難圍棊(蜀志費禕與來敏棊于時羽檄交馳嚴駕已/訖留敏竟棊色無厭倦敏曰君必能辨賊者)¶
(哉禕至敵/遂退也)亡羊(莊子臧與榖俱牧羊而俱亡其羊問臧/何事挾䇿讀書問榖何事博塞佚游也)¶
堯造圍棊教丹朱(博物/志)說文曰弈圍棊也　塞行棊相¶
塞之塞　王戎(居喪不拘禮制或觀/博弈然容貌毁悴)阮籍棊聞喪不止¶
(聞母終而方與人棊棊者求止籍/留與决而舉哀號咷吐血數斗)王獻之觀人弈曰(南/風)¶
<pb:KR3k0008_WYG_033-20a>¶
(不競人曰此郎所謂管中闚豹時見一班獻/之曰近慙荀奉倩逺媿劉真長拂衣而去)劫急(陳留/阮簡)¶
(字茂𢎞為開封令有劫賊吏白曰甚急簡方/圍棊長嘯吏曰劫急簡曰局上劫亦甚急)禁博棊(管/子)¶
(五政其/一也)摴蒱擲馬(庾翼/集曰)鞭爛鞍朽(異苑曰有人乗馬山/行見洞裏有二老翁)¶
(樗蒱乃以馬䇿莊地觀之/俄然馬鞭爛馬鞍朽也)爛柯(與爛鞭事相/類樵人也)呼梟(擲/馬)博¶
塞以遊(分曹/是習)晉袁耽字彦道(善博桓温少游博徒資産/俱盡尚有負進求濟於耽)¶
(耽在服誠告焉耽略無難色變服懐布㡌隨與債主戯/耽素有藝名債者聞而不識謂曰卿當不辨作袁彦道)¶
(也遂就局十萬一賭直上百萬既投馬絶呌/操布㡌於地曰竟識袁彦道否通曉如此也)負進(見上/注)¶
摴蒱(劉毅家無儋石之/儲摴蒱一擲百萬)雉盧五木(劉毅字布樂於東府/聚摴蒱一擲應至數)¶
<pb:KR3k0008_WYG_033-20b>¶
(百萬餘並黒犢以還唯劉裕及毅次擲雉大喜褰衣繞/床呌謂同坐曰非不能盧不事耳裕惡之因挼五木久)¶
(之曰老兄試為卿答既而四子俱黑其一子轉/躍未定裕厲聲叱之即成盧毅意殊不快也)牧豬奴¶
戯(陶侃投蒱博局於江曰/摴蒱者牧豬奴戯耳)三盧(慕容寶與韓黄李根等/因醼摴蒱危坐整容誓)¶
(之曰世云摴蒱有神豈虛言哉若富貴可/期頻得三盧於是三擲盧寶拜而受賜)論(呉韋曜𢎞/嗣為太子)¶
(中庻子時蔡頴亦在東宮性好/博弈太子以為無益命曜論之)心懼棊弱(符堅入冦衆/號百萬京師)¶
(震懼謝𤣥入見安安夷然不懼曰已别有㫖𤣥不敢言/乃令張𤣥重請安遂出遊小墅與𤣥棊賭墅安常劣於)¶
(𤣥是日𤣥懼便為敵手而/又不勝安矯情鎮物如此)争道(王導與其子恱弈棊争/道導笑曰相與有𤓰葛)¶
(那得/為爾)忘憂(祖納字士言好弈棊王隱謂之曰禹/惜寸隂不聞弈棊納曰以忘憂也)教弈(弈/秋)¶
<pb:KR3k0008_WYG_033-21a>¶
(通國之善弈秋誨二人弈其一人専心致志唯弈是聼/其一人雖聽之一心以為有鴻鵠将至思援弓繳而射)¶
(之與之俱學/弗若之矣)將為智獲(豈在/力求)勞情損思(廢日/妨功)存勝負之¶
宜(致成敗/之理)羸師延敵(運計/乗虛)道可存焉(莫使/迷復)博弈為戱(典/禁)¶
(光/明)始開䙝黷之源(終虧敬/譲之本)招悔吝則抱朴興言(勞情思/則呉儲)¶
(發/嘆)禹帝立言(寔有輕/於尺璧)陶公明戒(自取貴/於寸隂)勢似兎宫(形如/蛇穴)¶
失禮迷風(圍棊是也/賈誼云)廢時曠日(韋曜/論云)曹子建(喻兄作圍/棊言陣如)¶
(此/)孔善弈(盧藏/用)舉棊不定則敗(長孫無忌曰舉/棊不定則敗棊)復棊(韓/琬)¶
(上言比法令數改或行未見益止未知/損譬弈者一棊為善而復之者愈善)方圓動静(李泌/帝方)¶
<pb:KR3k0008_WYG_033-21b>¶
(與張說觀弈使說試其能請賦方圓動静泌逡廵曰願/聞其略說因曰方若棊局圓若棊子動若棊生静若棊)¶
(死泌即荅曰方若行義圓若用智動/若騁材静若得意說因賀帝得奇童)以棊待詔(王叔文/越州山)¶
(隂人以/棊待詔)治國譬之於弈(五代史治國譬之於弈知其用/而置得其處者勝不知其用而)¶
(置非其處者敗敗者臨棊注目終日而勞心使善弈者/視焉為之易置其處則勝者所用敗者之棊也興國所)¶
(用亡國/之臣也)圍棊軍中(楊行密龎師古泊清口張訓自漣水/來行密使將羸兵千人為前鋒師古)¶
(易之方圍棊/軍中不顧)國高皆出其下(新羅王死帝命邢璹吊祭/又以國人善棊詔楊季鷹)¶
(為副國高弈/皆出其下)玉棊子(唐宣宗朝日本國王子來朝善圍/棊帝令待詔顧師言與之對手王)¶
(子出本國楸玉棊局冷暖玉棊子蓋玉之蒼者/如楸玉色其冷暖者冬暖夏冷出北夢𤨏言)嚥子(棊/天)¶
<pb:KR3k0008_WYG_033-22a>¶
(洞覧曰元稹與李杓直棋稹已敗乃/竊杓直數子嚥之及尋問稹乃怒)檀心棊子(棊訣關/城中貴)¶
(家以紫檀心瑞/龍腦為棋子)四子一詩(棊天洞覽王勃圍棊率下四/子成一首詩勃因詫之向人)¶
(曰吾才奪造化一/時之間百用亦可)龍吐棊經(棊訣王積薪夢青龍吐棊/經九部授已其藝頓精)¶
圍棊短具(洞覽王積薪毎出遊必携圍棊短具畫紙為/局與棊子倂盛竹筒中繋於車轅馬鬛間道)¶
(上雖遇匹夫亦與對/手勝則徴餅餌牛酒)響玉棊盤(又曰元頥本枰棊聲與/律吕相應盖用響玉棊)¶
(盤非有/異術也)知棊勢(人能盡數天星則/知棊勢出止戈集)蛻龍牙(取蛻龍牙一/枚臨局自然)¶
(機變横出/出棊訣)金靣棊盤(蘇尚書八十猶叅禪大溈訪之以/手拍碎金靣棊盤尚書尋悟出禪)¶
(學/録)墨狻猊(徐峰善棊叚生欲窮其術峰曰子若以墨/狻猊與我當使子過我十倍出龍髓記)婦¶
<pb:KR3k0008_WYG_033-22b>¶
姑弈棊(王積薪隨明皇西幸宿山中孤姥之家簷下夜/忽聞姑與婦棊因附身門扉一一宻記共下止)¶
(三十六忽聞姑曰子已北矣吾之勝止七枰耳遲明王/其禮請問出局盡平生之好布子未及數十姑謂婦曰)¶
(是子可教以常勢因指示攻守殺奪救應防拒之法其/意甚略曰此已無敵人間矣謝而别回顧失向之室矣)¶
(出異叢/談記)石枰(仙弈山始登者得石枰于上黑肌而赤/脉十有八道可弈栁宗元栁州山水記)天¶
帝召棊客(北夢𤨏言滑能善弈忽有一小子自云張清/與能對弈思甚精敏能異而詰之曰我非世)¶
(人天帝召公著/棊能忽奄然)兵灋乃棊局(馬舉鎮淮南有一叟謁之/稱南山木强人能論兵法)¶
(驗之乃一棊/局耳瀟湘録)列筵酬博塞(元/稹)猧子亂局(上夏日嘗與親/王棊令賀懐智)¶
(獨彈琶貴妃立於局前觀之將輸妃放康國/猧子於座側俄上局局子亂𤣥宗恱酉陽)長日一局¶
<pb:KR3k0008_WYG_033-23a>¶
棊(幽閑鼔吹令狐相擬李逺為杭州宣宗曰李逺云長/日惟銷一局棊豈可臨郡相曰詩人之言非有實也)¶
博打子(肅宗在彭原廨舍隘狹帝與張良娣博打子聲/聞於外李泌言帝乃潜令刻乾樹子不欲有聲)¶
(良娣以/是怨泌)六博争雄(六博争雄好彩來金盤一/擲萬人開李白送鄭瓘)¶
　　　彈棊(八/)¶
白粧奩之戯(彈棊起於魏/宮粧奩之戯)手巾(魏文帝以手巾拂之無/不中客有以角巾揮之)¶
星懸(鳥/跂)百中(一/揮)應手(愜/心)以代蹙鞠(西京雜記漢武帝好/蹙鞠有進彈棊者以)¶
(代之帝賜/以青羔裘)孔招貨賄(宗室巨兼河南尹其妃引/蒱博少年分黨招貨賄)升御床¶
博戯(中宗庻人韋氏初帝幽廢與后約一朝見天日不/相制至是與三思升御床博戲帝從旁典籌不為)¶
<pb:KR3k0008_WYG_033-23b>¶
(忤/)雜侍樗博(張易之昌宗后毎燕集/則二張諸武雜侍樗博)聚會蒱博(張柬之/曰姚州)¶
(官屬提挈子弟嘯引凶/愚聚會蒱博一擲累萬)藏鈎(王琚既失志稍自放在州/與官屬小史酋豪樗博藏)¶
(鈎為/樂)戱殿上(韋安石侍宴殿下易之引蜀商宋霸子等/博塞后前安石跪奏商等賤類不當戯殿)¶
(上顧左右引出坐皆失色/后以安石辭正改色慰免)與妻妾戯博(李師道始師道/欲知元濟虛實)¶
(使劉晏平間道走淮西元濟日與晏平結歡晏平歸以/為元濟暴師數萬而晏然居内與妻妾戯博必敗之道)¶
(也師道本倚蔡為重聞/之怒乃以它事殺晏平)崔顥(好蒱/博)樗蒱一日費輒盡(楊/國)¶
(忠嗜飲博從父𤣥琰死蜀州國忠徃視其家/裒其貲至成都樗蒱一日費輒盡乃亡去)引見(至京/師諸)¶
(楊日為稱譽而言國忠善摴蒱/𤣥宗引見擢右金吾兵曹參軍)以博喻兵(李守真傳王/景崇以鳯翔)¶
<pb:KR3k0008_WYG_033-24a>¶
(反漢追白文珂等攻之久無功帝乃遣樞密使郭威督/之是時馮道罷相居河陽郭威初出兵過道家問䇿道)¶
(曰君知博乎威少無頼好蒱博以為馮道譏之艴然而/怒道曰凡博者錢多則多勝錢少則多敗非其不善博)¶
(所以敗者勢也今合諸將之兵以攻/一城較其多少勝敗可知威意大悟)一擲六子皆赤(五/代)¶
(徐温江西劉信圍虔州久不克人有誣信逗留隂縱全/播言信將反者信聞之因自獻㨗至金陵見温温與信)¶
(博信斂骰子厲聲祝曰劉信欲背呉願為惡彩茍無二/心當成渾化温遽止之一擲六子皆赤温慙自以巵酒)¶
(飲信然/終疑之)取骰子擊盆而迸之(五代梁廣王全昱太子宴/居宫中與諸王飲博全昱)¶
(酒酣取骰子擊盆而迸之呼太祖曰朱三爾碭山一百/姓遭逢天子用汝為四鎮節度使於汝何負而滅他唐)¶
(家三百年社稷吾將見/汝赤其族矣安用博為)¶
<pb:KR3k0008_WYG_033-24b>¶
　　　賭(九/)¶
白賭香囊(謝𤣥少好佩紫羅香囊叔父安患/之不欲傷其意因賭取焚之遂止)一擲百萬¶
(劉毅見/上注)負進(博/徒)賭郡(羊𤣥保到公/石到溉也)賭田射(史記田忌與/齊賭田射孫)¶
(臏令田忌曰令君勝以君下駟當彼上駟以君上駟/當彼中駟以君中駟當彼下駟一不勝而再勝也)孔¶
一擲累萬(見/上)集翠裘(薛用弱集異則天時南海郡獻集/翠裘珍麗異常張昌宗侍側因以)¶
(賜之命披裘供奉䨇陸狄梁公入奏事則天因命與昌/宗争先三籌賭所衣毛裘狄指所衣紫絁袍曰臣以此)¶
(敵上笑曰卿未知此物價逾千金卿之所指為不等矣/狄曰臣此袍乃大臣朝見奏對之衣昌宗所衣乃嬖倖)¶
(寵遇之服對臣之袍臣猶怏怏則天遂依昌/宗連北梁公褫袍而出至光範門付還之)赤雞白狗¶
<pb:KR3k0008_WYG_033-25a>¶
賭梨栗(羞逐長安市中/兒李白行路難)¶
　　　筭(十/)¶
白厯筭小學(漢平紀徴天下厯筭小學所在為駕一/封遣詣京師教授注云一封乗一馬)射¶
隱伏(呉趙逹治九宫一筭之術用意/精密計飛蝗射隱伏無不中也)又(或使筭小豆取/數斗播席上趙)¶
(逹計之驗/覆果信)知主人酒肉處(趙逹如故人家具食食畢主/人曰乏嘉肴無以叙意逹因)¶
(取雙箸冄三縱横曰君東壁下有羙酒一斛/鹿肉三斤主人慙曰以卿善射故相試耳)筭虚數(人/又)¶
(書於簡上作千萬數著空倉中/封之令逹筭之亦知其數目)知自終(趙逹引筭自嘆/曰吾筭訖矣妻)¶
(聞而哭逹彌妻意乃曰向/者謬誤耳果如期而終)傳綘縣老人曰(臣生之嵗正/月甲子朔四)¶
<pb:KR3k0008_WYG_033-25b>¶
(百四十五甲子矣其季於今三之一也史趙曰亥有二/首六身下二如身是其日數也士文伯曰然則二萬六)¶
(千六百有/六旬也)該天地而揔隂陽(測鬼神而/知變化)採越人之餘䇿¶
(持晉相/之牙籌)升合不差(毫釐/靡失)桑𢎞羊(心計成數謂/不用籌也)鄭𤣥事馬¶
融(融老圖緯令𤣥筭嘆曰/鄭生東去吾道東矣)屈指心計(呉顧譚字子黙省/簿書未嘗下筭籌)¶
(徒屈指心計盡發/疑謬人皆服之)孫騰(少師事趙逹許教之數矣騰他/日齎酒拜跪請之逹曰先人得)¶
(此術圖為帝王師而三代不過太師郎誠不合更得之/吾術微妙頭剝尾餘𤣥筭之法父子不相語今真相授)¶
(乃出素書兩卷曰吾久不看蹔尋/一徧數日當與後徃言失之也)善計不用籌筭(老/子)孔¶
一把筭子(五代王章尤不喜文士嘗語人曰此輩/與一把筭子未知顛倒何益於國邪)發揮¶
<pb:KR3k0008_WYG_033-26a>¶
於神筭(文粹張說大衍厯序振古/未探之象必發揮於神筭)𨽻首重生(文粹楊炯/渾天賦儻)¶
(𨽻首重生亦不/能成其筭也)轉筭之徒(文粹張說開元正厯頌修徳/增祚與天無窮轉筭之徒莫)¶
(能究/也)李淳風注述(九數乗除之術凡九篇一曰方田以/度田畆二曰筭粟以制變易三曰衰)¶
(分以辨隆殺四曰少廣以求積羃五曰商功以計功程/六曰均輸以量逺近七曰盈不足以較盈減八曰方程)¶
(以御正貟九曰/勾股以測高廣)心機筭術(僧一行擴首載術括一百三/十五言撮一位筭法積妙之)¶
(㫖後有筭訣五章益以/折除之法崇文揔目)三位乗除灋(唐江本撰三位乗/除灋位筭法二卷)¶
(以一位因折進退作一筭術九/篇頗為簡要之法出崇文揔目)九章筭術周公作也(此/其)¶
(遺法歟/同上)¶
<pb:KR3k0008_WYG_033-26b>¶
　　　射覆(十一/)¶
白東方朔射覆盂盆之下中之郭舍人曰非至數(至數/實也)¶
臣請覆之問不中賜臣帛中之榜臣百乃覆寄生朔曰¶
窶藪也(在樹曰寄生在/地曰窶藪也)射蜂窠等(魏興守諸葛原取鷰/卵蜂窠蜘蛛使管輅)¶
(覆射之/皆中也)測隱索隱射印囊雞毛(劉邠令管輅/射之皆中)徐季龍(取/十)¶
(二種著篋中使輅射之輅曰籍十二種物/先說雞子後道蠶蛹皆中唯以梳為箆耳)孔射䑕(袁天/綱子)¶
(客師為廪犧令高宗置一鼠于篋令術家射皆曰鼠/客師獨曰雖實鼠然入則一出則四發之鼠生三子)射¶
取宰相名(李景譲蔣伸輔政景譲名素出伸右而宣宗/擇宰相盡書羣臣當選者以名内器中禱憲)¶
<pb:KR3k0008_WYG_033-27a>¶
(宗神御前射取之/而景譲名不得)射白鵲(唐杜陽雜編羅浮先生軒轅/集嬪御取金盆覆白鵲以試)¶
(之集方休於所居忽起詣中貴人曰皇帝安能更能使/老夫射覆盆也中貴皆不喻其言于時上召令速至而)¶
(集纔及玉階謂上曰盆/下白鵲宜早放之上笑)厯日包橘(鍾傳鎮江西有以射/覆之法求謁傳以厯)¶
(日包橘致䄂中使射客口占一歌以揭之云太嵗當頭/立諸神莫敢當其中有一物嘗帶洞庭香出南唐近事)¶
得卦曰合因(上皇始平祸亂在宫所與道士馮存澄因/射覆得卦曰合因又得卦曰斬關又得卦)¶
(曰鑄印乘軒存澄射曰昔此卦三靈爲最善黄帝勝炎/帝而筮得之所謂合因斬關乗軒始當具斷終得嗣天)¶
(上皇掩其口曰止黙識之/矣即位應其術焉龍城録)¶
　　　雜技(十二/)¶
<pb:KR3k0008_WYG_033-27b>¶
白列子曰(宋有蘭子以技干宋元君召見以雙技長倍/其身屬踁並馳弄七劒走而躍之立賜金帛)¶
又(蘭子能鷰戯復干元君元君大怒曰昔有異技干寡/人技無庸適值寡人有歡心故賜金帛今而望吾賞)¶
(拘而戮之鷰戲/今絶倒投挾也)祕戲(國人以謹厚不飾/得預後官祕戯)張騫通大夏國¶
得眩人(眩與/幻同)呑刀吐火&KR0914;馬之術　角抵之戲(漢武帝/始作兩)¶
(相當角/力也)易牛馬頭(後漢西夷禪國獻幻人能吐火自支/解易牛馬頭元會作之陳禪諫不可)¶
(陳忠劾/禪云云)人之有技若已有之(書/)凡執技論力適四方羸¶
股肱決射御凡執技以事上不貳事　藝成而下　曲¶
藝皆誓之(尚技而賤車/服則民興藝)子云吾不試故藝孔蹴踘(薛嵩/初嵩)¶
<pb:KR3k0008_WYG_033-28a>¶
(好蹴踘隱士劉銅勸止曰爲樂甚衆何/必乗危邀晷刻歡嵩恱圖其形坐右)擊毬(周寳與髙/駢皆𨽻右)¶
(神策軍以善擊/毬俱補軍將)興王之舞服夷之伎揳擊吹鼓之音飛¶
騰幻恠之容(環觀干逺邇桞宗元/嶺南節度使堂記)千變百戲分曹賈勇¶
(藺子跳劒迭耀流星之輝都盧尋撞倒/挂浮雲之影天長節度德政碑李白)戴竿舞(帝初御/勤政樓)¶
(張樂百技羅列教坊女優王大娘善戴竿舞竿頭載長/竿施木山狀如瀛洲方丈命小兒持絳節立其上而舞)¶
(中音節時劉晏以神童召見上令賦詩立進一絶曰樓/前百戲競争新只有長竿妙入神誰爲綺羅畨有力猶)¶
(自嫌輕更着人妃子甚喜置晏/於膝上爲傅脂粉明皇雜録)竒倡恠伎(裴矩以蠻夷/朝貢踵至諷)¶
(帝悉召天下竒倡/恠伎大陳端門)¶
<pb:KR3k0008_WYG_033-28b>¶
　¶
　¶
　¶
　¶
　¶
　¶
　¶
　白孔六帖卷三十三¶
