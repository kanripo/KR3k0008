# -*- mode: mandoku-view; -*-
#+TITLE: 白孔六帖
#+DATE: 2015-08-24 23:27:49.890371
#+PROPERTY: ID KR3k0008
#+PROPERTY: BASEEDITION WYG    
#+PROPERTY: JUAN 卷七
<pb:KR3k0008_WYG_007-1a>¶
欽定四庫全書¶
　白孔六帖卷七　　　　唐　白居易　原本¶
　　　　　　　　　　　宋　孔　傳　續撰¶
　　江(一/)　　　　　　淮(二/)¶
　　濟(三/)　　　　　　漢(四/)¶
　　湖(五/)　　　　　　陂(六/)¶
　　洛(七/)　　　　　　渭(八/)¶
　　涇(九/)　　　　　　昆明池(十/)¶
<pb:KR3k0008_WYG_007-1b>¶
　　温湯(十一/)　　　　濤(十二/)¶
　　泉源(十三/)　　　　池(十四/)¶
　　浦(十五/)　　　　　珠(十六/)¶
　　玉(十七/)　　　　　珪璋(十八/)¶
　　　江(一/)¶
白大江(長江/中江)九江(書過九江注/江分為九道)三江(周禮揚州/其川三江)荆池(淮/南)¶
(子曰荆楚以/江漢為池)楚望(傳曰江漢濉/漳楚之望也)南國之紀(詩云滔滔江/漢南國之紀)¶
導岷山(夏書岷/山導江)濫觴(家語江水始出岷/山其源可以濫觴)九𣲖(江至潯陽/分為九道)¶
<pb:KR3k0008_WYG_007-2a>¶
朝宗(書曰江漢/朝宗于海)安流(楚辭曰今沅湘兮無/波使江水兮安流)滄波(白波/洪波)永¶
矣(江之永矣/不可方思)四瀆之首(江河/淮濟)百谷之王(老子曰江海所/以能為百谷之)¶
(王者以其/能善下)浮天之浪(浴日/之波)如練(澄江静/如練)大溢(文子曰江/河之大溢)¶
(不過/三日)流而為江海　積水(水之積/也不厚)雙流(蜀/江)滔滔(見/上)沔彼¶
江水(導於/岷山)魚相忘於江湖　池魚(有江湖/之思)誓(祖/逖)字度(楚/王)¶
鮫人搆館於懸流(泉客築室於/巖底江賦云)渉(渉江採/芙蓉)二江灌錦城¶
(史記河渠書曰蜀守李氷鑿離堆山辟暴水之害穿二/江灌成都中此渠皆可行舟有餘用漑浸百姓又享其)¶
(利至於所過往往引其水益用/溉田疇渠以億計莫之數也)孔彰泄有宜(李渤桂有/灕水出海)¶
<pb:KR3k0008_WYG_007-2b>¶
(陽山世言秦命史禄伐粤鑿為漕馬援討徴側復置以/通餉後為江水瀆毁渠遂廞淺毎轉餉役數千户濟一)¶
(艘渤灑浚舊導彰/泄有宜舟楫利焉)湘流(栁宗元懲咎賦泝湘流之沄沄/飄風擊以揚波兮舟摧抑而廻)¶
(邅日霾曀以昧幽/黝雲涌而上屯)泝淩天之騰波(同上却驚棹以横/江泝淩天之騰波)楓¶
落呉江冷(崔信明鄭世翼者遇信明江中謂曰聞公有/楓落吴江冷願見其餘信明欣然多出衆篇)¶
(世翼覽未終曰所見不/逮所聞投諸水引舟去)乗艫江中(楊元琰初張柬之代/為荆共乗艫江中私)¶
(語外家革命元琰悲涕慷慨志在王室柬之執/政引為羽林將軍謂曰江上之言君毋忘之)嚴程迫¶
風帆劈箭入髙浪(追思南渡時魚腹甘所/𦵏韓愈引竇司直詩)驚波(凌大江/之驚波)¶
(同上復/志賦)銀屋(江中白浪如/銀屋李白詩)緑净(不可唾/韓文)江流悍急(送區/冊序)¶
<pb:KR3k0008_WYG_007-3a>¶
支流合輸(大江澒洞支流/合輸夢得楚望)横坤(大江吞呉去一練横/坤抺杜牧送孟遲)江¶
共蒹葭逺(韓/文)欺岸(江濤欺岸黄沙/走杜甫復隂)雷騰雲(百里一瞬既/會既逺淡為)¶
(安流栁宗元/興州江運記)鑿岸泄犇湍(稱古神禹跡夜喧山門/端獨宿不安席韋應物)江水¶
出火(九國志吴楊渭十二年冬十月濬/東塘之楊林江水出火可以燃物)江流思夏后(杜/甫)¶
(登白/帝城)寒江觸石喧(同/上)禹鑿寒江正穩流(同/上)天逺暮江遲¶
(同/上)大聲吹地轉髙浪蹴天浮(江漲/同上)澄江平少岸(水/檻)孤石¶
隱如馬(長/江)泓澄湛凝緑(韓愈岳陽樓詩泓澄湛凝緑物/影巧相向江豚時出戯驚波忽)¶
(蕩/漾)封江瀆廣源王(五代楊&KR0270;二年正/月封江瀆廣源王)¶
<pb:KR3k0008_WYG_007-3b>¶
　　　淮(二/)¶
白長淮(清/淮)導自桐柏(書導淮自桐/柏入于海)其乂(書淮沂其/乂乂治也)淮夷¶
(書淮夷蠙/珠暨魚)淮泗(周禮青州/其川淮泗)沔彼淮水　積水(見/上)安流(見/上)¶
及淮(書曰海岱及/淮惟徐州)竭(淮水竭/王氏滅)孔無波平如席(韓愈送僧/詩清淮無)¶
(波平/如席)具舠艫遣將度淮(杜佑徐州節度使張建封卒軍/亂立其子愔請于朝帝不許乃)¶
(召佑節度淮泗討定之/佑具舠艫遣將度淮)封淮瀆長源王(五代楊漙二年/正月封淮瀆長)¶
(源/王)山&KR0008;桐柏發谼歕湧(唐文粹吕周任泗州大水記山/&KR0008;桐柏發谼歕湧下注淮濆)¶
鐡鎻絶淮流(杜慆咸通中為泗州刺史㑹龎勛反圍城/淮南節度使令狐綯遣牙將李湘屯淮口)¶
<pb:KR3k0008_WYG_007-4a>¶
(與郭厚本合為所敗湘等竝没於是/援絶賊乃以鐡鎻絶淮流梯衝乗城)壅淮上流(楊行宻/以銳士)¶
(萬二千冒雪馳迫清口不/進壅淮上流灌龎師古軍)淮神(唐李肇國史補楚州有/漁人忽于淮中得古鎻)¶
(不絶以告官刺史李陽大集人力引之鎻窮有獮猴躍/出復沒後有驗山海經云火獸好為害禹鎻之名無支)¶
(神/)淮之水舒舒(韓贈/張籍)水鬭(中和三年汴水入於淮水/鬬壞船數艘唐史五行志)淮¶
水出桐栢(韓愈董生行淮水出桐栢山東馳遥遥千里/不能休淝水出其側不能千里百里入淮流)¶
戍夜踰淮(忠義傳辛讜賊將李圎焚淮口讜曰事亟矣/獨出可以求援乃與楊文播李行實戍夜踰)¶
(淮坎岸登馳三十里至洪澤見/戍將郭厚本告急厚本許出兵)¶
　　　濟(三/)¶
<pb:KR3k0008_WYG_007-4b>¶
白清濟(清/源)導沇東流(書導沇水東流為濟注/泉源為沇流去為濟)截黄(濟水/截河)¶
(而流水不/混其清)有瀰(詩有瀰/濟盈)濟瀆宜麥(周禮兖州/其川河濟)車僨(傳曰/鄭伯)¶
(之車僨/于濟)沔彼(濟/水)鸜鵒不踰濟(周/禮)四瀆(視諸/侯)孔潜流屢絶¶
状雖微細獨而尊也(許敬宗帝曰書稱浮于濟漯今濟/與源㫁不相屬何故而然對曰夏)¶
(禹導沇水東流為濟入于河今自源至温而入河水自/北洑地過河而南出為滎又洑而西至曹濮散出於地)¶
(合而東汶水自南入之所謂溢為滎東出于陶邱北又/東㑹於汶是也古者五行皆有官水官不失職則能辨)¶
(味與色潜而出合而更分皆能識之帝曰天下洪流巨/谷不載祀典濟甚細而在四瀆何哉對曰瀆之言獨也)¶
(不因餘水獨能赴海者也且天有五星運而為四時地/有五岳流而為四瀆人有五事用而為四支五陽數也)¶
<pb:KR3k0008_WYG_007-5a>¶
(四隂數也有竒偶隂陽為陽者光耀隂者晦昧故辰隠/而難見濟者潜流屢絶状雖微細獨而尊也帝曰善)¶
與河同靈等秩(唐李甘濟為瀆問今盡濟水之力載數/石之舟廣不能横深不能浮而曰與河)¶
(同靈等秩吾不知/先王班祀之意也)濁河終不沔清濟(狄公執政在末年/濁河終不沔清濟)¶
(杜/甫)濟上没蓬蒿(苦雨/同上)河濟異宜(栁宗元上中書状河/濟異宜海岱殊服)臨¶
濟水(五代梁臣龐師古梁兵攻鄆州臨濟水師/古徹木為橋夜以中軍先濟朱宣走中都)惟神泉¶
源清㓗浸彼遐逺(播通四氣作紀一方𤣥冬肇/節聿脩典物通典祭濟文)清濟(濁/河)¶
(清濟曽無溝/洫之虞栁文)¶
　　　漢(四/)¶
<pb:KR3k0008_WYG_007-5b>¶
白沱濳為漢(尚/書)池(傳楚國漢/水以為池)楚望(江漢濉漳/楚之望也)漾水(書曰/嶓塚)¶
(導漾東流為漢又東為滄浪之/水注泉源為漾水流為漢水)東流(見/上)南紀(滔滔江漢/南國之紀)¶
廣矣(漢之廣矣/不可泳思)游女(詩漢有游女/不可求思)弄珠(游女弄珠於/漢臯之曲)沉¶
玉(蔡昭侯如楚三年止之昭侯歸及漢執玉/而沉曰予所有濟漢而南者有若大川)大川(見/上)朝¶
宗(見江/門)士軍没(魏志曰漢水溢征/南等士軍皆沒)廣漢孔築隄(盧鈞會/昌中漢)¶
(水害襄陽拜鈞山南東道節/度使築隄六十歩以障漢)漲齧城郭(張柬之授襄州/刺史會漢水漲)¶
(齧城郭柬之因壘/為隄以遏湍怒)其隄莫量(唐文粹李善夷責漢水/辭漢之深矣其隄莫量)遥¶
看漢水鴨頭緑(遥看漢水鴨頭緑恰似蒲/萄初撥醅李白襄陽歌)昨来漢水頭¶
<pb:KR3k0008_WYG_007-6a>¶
(始得完孤羈韓/愈寄顧立之詩)往復江漢津(杜甫子豈無扁/舟往復江漢津)蕭索漢水¶
清(送樊侍/御同上)漢水饒巨石(送李校/書同上)漢水波浪逺(李白/詩)眼前¶
今古意江漢一歸舟(杜甫懷/㶚上逰)江海雖云廣乗舟度無艱¶
(韓愈/詩)漢水既殊流楚山亦此分(李白/擬古)¶
　　　湖(五/)¶
白五湖　洞庭(一名/太湖)彭蠡(並湖/名)其浸五湖(周禮揚州其/浸五湖注云)¶
(太湖方五百/里故曰五湖)范蠡(句踐既滅吴雪㑹稽之恥於是/范蠡乃乗扁舟泛五湖而不反)捐珠¶
(新語曰舜捐珠/扵五湖之泉)積水安流　浮天浴日　乗舟(范/蠡)賣藥¶
<pb:KR3k0008_WYG_007-6b>¶
(列仙傳東方朔漢武時為郎後/有人見於㑹稽賣藥而泛五湖)魚相(忘於/江湖)池魚(有江湖/之思)¶
始波(洞庭始波木葉/微脫文選云)孔賜鏡湖剡川一曲(賀知章請為/道士還鄉里)¶
(詔許之又求周宫湖數頃為放/生池有詔賜鑑湖剡川一曲)龍出(禇無量家瀕臨平/湖有龍出人皆走)¶
(無量尚㓜讀書/若不聞衆異之)凌洞庭之洋洋(栁宗元/懲咎賦)飲馬(楚世家馬/殷荘宗滅)¶
(梁殷遣其子希範脩貢京師荘宗問洞庭廣狭希/範對曰車駕南廵才堪飲馬爾荘宗嘉之五代史)南維¶
羣崖水(洞庭九州間厥大誰與譲南維羣崖水北往何/犇放瀦為七百里吞納各殊状韓文登岳陽樓)¶
(詩/)又(聲音一何宏/轟磕車百兩)漭蕩(漭蕩見五湖李白/送王屋山人詩)明湖落天鏡¶
(登巴陵開/元寺同上)徹底見秋色(明湖映天光徹底見/秋色望洞庭同上)連天(洞庭/連天)¶
<pb:KR3k0008_WYG_007-7a>¶
(九疑髙蛟龍出没猩鼯/號韓愈贈張二曹語)漫漫(復志賦過洞庭/之漫漫同上)自古澄不¶
清環混無歸向(岳陽/樓詩)軒然大波起(宇宙隘而/妨同上)水月如練¶
清光可掇(郎官湖序故人尚書郎張謂出使夏口沔州/牧杜公漢陽宰王公觴於江城之南湖方夜)¶
(水月如練清光可掇張公殊有勝槩四望超然乃顧白/曰此湖古来賢豪逰者非一而枉踐佳景寂寞無聞夫)¶
(子可為我標之以嘉名傳不朽白因舉酒酌水/號之曰郎官湖亦鄭圃之有僕射陂也李白)開帆入¶
天鏡直向彭湖東(李白/詩)半陽湖(酉陽雜俎句容縣吴瀆/塘有半陽湖湖水半冷)¶
(半熱可以㵸鷄若/有魚誤入輒死)¶
　　　陂(六/)¶
<pb:KR3k0008_WYG_007-7b>¶
白鴻隙(漢汝南郡鴻隙陂以為饒翟方進為丞相以數/溢為害奏罷之王莽時枯旱郡中追怨乃作童)¶
(謡曰壞陂誰翟子威飰我豆食羮芋魁言不生稻粱/唯生豆芋及覆陂當復誰言兩鴻鵠託神告之也)貰¶
貸(寗成曰仕不至二千石賈不至千萬安可比/人乃貰貸陂田千餘頃假貧人保使數千家)引灌(張/禹)¶
(為下邳相引灌蒲陽陂率吏/人假與糧種鄰郡貧者歸之)汪汪萬頃(續漢書曰郭林/宗言黄憲汪汪)¶
(若萬頃/之陂)斷水為陂(魏志夏侯惇為濟陽守㫁大水作/陂自負土率将士種稻人頼其利)穿¶
渠築陂(晉青龍元年穿城固渠/臨陂溉田數千餘頃)投竹杖(費長房投竹杖/於葛陂化為龍)¶
卧(抱朴子葛仙公陂/水中卧竟日方起)脩復(後漢鄧晨為汝南守欲脩復/翟方進所壞鴻隙陂聞許陽)¶
(曉水署為都水椽陽因髙下/形勢起塘四百里數年乃成)方梁石洫(汝南多陂池年/年决壞年費常)¶
<pb:KR3k0008_WYG_007-8a>¶
(三千餘萬鮑昱文淵為太守作/方梁石洫水常饒足溉田倍也)仲春無漉陂池(月/令)孔閼¶
河灌通靈陂(姜師度徙同州刺史又𣲖洛灌朝邑河西/二縣閼河以灌通靈陂収棄地二千頃為)¶
(上/田)古天子陂沱臺榭皆深宫複禁(韋宏機營宫所謂上/陽者左僕射劉仁軌)¶
(謂御史狄仁傑曰古天子陂沱臺榭皆深宫複禁不欲/百姓見之恐傷其心而今列岸謻廊亘王域之外豈愛)¶
(君/哉)脩復隄閼(于頔為湖州刺史有湖陂異時漑田三千/頃久廞廢頔至縣命脩復隄閼嵗獲秔稻)¶
(蒲魚無/慮萬計)為陂塘五百九十八所(韋丹徙為江南西道觀/察使凡為陂塘五百九)¶
(十八所灌/田萬千頃)漾波(敬宗寳厯二年七月癸未/以漾波𨽻尚食禁民漁)沈竿續蔓深¶
莫測菱葉荷花静如拭(杜甫渼/陂行)波濤萬頃堆琉璃(同/上)陂¶
<pb:KR3k0008_WYG_007-8b>¶
水寒更緑(蓼花被隄岸陂水/寒更緑栁宗元詩)飛陂(永昌中秦州敷水店/南西陂白日飛陂四)¶
(五里一直塞赤水陂上桑畦/麥隴依然不動朝野僉載)臭陂(韓愈宜城驛記驛前/水傳是白起堰西山)¶
(下澗灌此城壞楚人多死流城東陂臭聞逺/近因號其陂曰臭陂有蛟害人漁者避之)馬首迷荒¶
陂(失道蒼耳城壕失往/路馬首迷荒陂李白)魚龍動陂水處處生波瀾(李白/逰秋)¶
(浦白苛/陂詩)陂影(墜晴蜺/杜牧詩)月陂(見李適/之注)¶
　　　洛(七/)　(符瑞附/)¶
白豫州川(周禮豫州/其川洛)導熊耳之源(書導洛自熊耳東北/㑹于瀍澗又東北入)¶
(于/河)宓妃(洛水之神/名曰宓妃)宜禾(淮南子洛水/輕利宜禾)禊(王濟解/禊于洛)竭(史昔/伊洛)¶
<pb:KR3k0008_WYG_007-9a>¶
(竭而/夏亡)鬬(國語周靈王時穀洛二水鬬將/毁王宫王乃壅之後王室大亂)泱泱(小雅瞻彼/洛矣維水)¶
(泱/泱)仙舟(李膺字元禮與郭林宗泛舟/洛水人望者以為仙舟也)洛神(陳思王曹子/建有洛神賦)¶
三川(伊洛/瀍)禹導(禹貢導洛/自熊耳)周卜(洛/陽)鳳笙(列仙傳曰王子/晉好吹笙作鳳)¶
(鳴常游伊洛/間遂得仙)清洛(曲/洛)四水合流(伊洛/瀍澗)震(史記周幽王時/三川皆震伯陽)¶
(甫曰周將亡矣/三川涇渭洛)沔彼洛水　出書(孔安國曰/九疇是也)　符瑞開¶
奥(東都賦曰河洛/開奥符命用出)圖書之泉(文/選)𤣥龜(宋書𤣥龜洛書者/天符也王者有徳)¶
(至川泉則洛/出圖書也)青鯉(河圖曰黄帝游於洛水有鯉魚/長三丈身青無鱗赤文成字)鳳集¶
(宋書曰黄帝坐於𤣥扈洛水之上有/鳳皇集衘圖置帝前圖以黄玉為匣)龍見(易乾曰帝王/始興河洛龍)¶
<pb:KR3k0008_WYG_007-9b>¶
(見/)龜負九疇(書曰天乃錫禹洪範九疇注云天與禹洛/出書也神龜負文而出列於背有數至于)¶
(九/)丹書(淮南子曰至徳/之運洛出丹書)大魚(帝王記黄帝時大霧三日/帝㳺洛水之上見大魚殺)¶
(三牲以醮之天乃甚雨/七日魚流而得圖書)沉璧　黑玉(帝王世紀湯沉璧/於洛乃獲黄魚黒)¶
(玉之瑞始/受命稱王)赤光(尚書中候曰堯沉璧扵洛赤光/起有靈龜負書出赤文成字)温寒(易/乾)¶
(曰帝徳盛之應洛水先温九日/乃寒五日變為五色𤣥黄也)鳳䘖圖以授軒(見鳳/集注)龜¶
負書以畀姒(見龜負/九疇注)鷄衘珠而王漢(帝王世紀昭靈后/名含始㳺於洛池)¶
(有玉鷄䘖赤珠刻曰吞此者/王含始吞之而生漢髙祖)五子徯太康於洛汭　青¶
雲(尚書中候曰武王沉璧/而榮光塞河青雲浮洛)孔作三大防(李適之𤣥宗患/榖洛嵗暴耗徭)¶
<pb:KR3k0008_WYG_007-10a>¶
(力詔適之以禁錢作三大防曰/上陽積翠月陂自是水不能患)永昌水(則天臨朝武承/嗣偽&KR0323;洛水右)¶
(導使為帝遣雍人唐同秦/獻之改號洛水曰永昌水)拜洛受圖(則天太后拜洛受/圖天子率太子羣)¶
(臣蠻夷以次列大陳珍禽竒/獸貢物鹵簿壇下禮成去)别神拂洛水(征車轉淆陵/韓愈送矦叅)¶
(謀/)去来伊洛上(相待安罛箄同/上寄崔二十六)清洛(狄犬吠清洛天津/成塞垣李白贈武)¶
(十/七)交洛赴洪河(及闗豈信宿杜/甫三川觀水詩)上官儀詠詩(髙宗時天/下無事上)¶
(官儀獨持國政常凌晨赴朝廵洛水隄歩月緩轡詠詩/曰脉脉廣川流驅馬歴長洲鵲飛山月曙蟬噪野風秋)¶
(音韻清亮望之若/仙劉禹錫嘉話)水花翻照樹隄蘭倒挿波(唐太宗臨/洛水詩)¶
青壇俯洛濵(緑綺膺河檢青壇/俯洛濵蘇味道詩)嵩山東頭伊洛岸(勝事/不暇)¶
<pb:KR3k0008_WYG_007-10b>¶
(須穿裁/韓愈)持竿洛水側(孤坐屢/窮辰上)洛有二橋(李昭徳洛有二/橋司農卿韋宏)¶
(機徙其一直長夏門民利之其一橋廢省巨萬計然洛/水嵗淙齧之繕者告勞昭徳始累石代柱銳其前厮殺)¶
(暴濤水不能怒/自是無患也)清洛水光鋪碧簟(劉禹錫詩清洛水光/鋪碧簟上陽宫葉剪)¶
(紅/綃)¶
　　　渭(八/)¶
白導鳥鼠之源(書導渭自鳥鼠同穴東㑹于/澧又東會于涇又東入于河)為雍州之¶
浸(周禮雍州/其浸渭洛)貫都象河(三輔記秦都咸陽渭水貫都以/象天河浮橋南渡以法牽牛)¶
龍飲(三秦記昔有黒龍從南山出/飲渭水其行道為能首山)星見(漢武時有女子/浴於渭水中乳)¶
<pb:KR3k0008_WYG_007-11a>¶
(長七尺上怪其異遣問之曰第七車者知我所来時蜀/人張寛為侍中寬對曰天星主祭祀也齋戒不㓗則女)¶
(人星/見)垂釣(吕望垂釣扵渭水/得玉璜遂為帝師)造舟(詩文王在渭/造舟為梁)祀(宋書/曰秦)¶
(漢都西京渭雖不在祀典以/其近咸陽故得比大川之祀)貫甸服　浸神臯　送舅¶
(詩我送舅氏/曰至渭陽)震(史記周幽王二年三川皆震/周亡之兆也三川涇渭洛也)殊流(涇渭/殊流)¶
(清濁/不雜)沔彼渭水(浸夫/雍州)親迎(詩曰文定厥祥親迎/于渭言迎大姒也)涇以渭¶
濁(湜湜/其沚)孔分渭水入金光門(韓朝宗為京兆尹分渭水/入金光門匯為潭以通西)¶
(市林/木)清渭(郭子儀奏雍州背/負清渭濁河之固)祓除(李適傳天子春幸/梨園並渭水祓除)馬¶
化龍(栁宗元龍馬賛明皇帝在位靈昌郡得異馬於河/其状龍鱗虺尾拳毛環目肉鬛居帝闕二十年遇)¶
<pb:KR3k0008_WYG_007-11b>¶
(禍亂帝西幸馬至咸陽西入渭/水化為龍㳺泳去不知所終)渭流漲膩(唐文粹杜牧/阿房宫賦渭)¶
(流漲膩棄/脂水也)陽春澌(還歸非有指㶚渭陽/春澌韓愈寄崔十六)清渭東流劒閣¶
深(杜甫哀/江頭)泛泛渭水上有舟㳂兮泝兮(愛此百里之清/流白居易泛渭)¶
(水/賦)井通渭河(景公寺前街中舊有巨井俗呼為八角井/元和初有公主夏中過見百姓方汲令從)¶
(婢以銀稜椀就井承水誤墜椀/經月餘出於渭河酉陽雜俎)三百里内漁釣者五坊¶
捕治之(渭河三百里内漁釣者五坊/捕治之唐史百官志河渠令)璜溪(徐彦伯/臨渭行)清渭¶
無情極愁時獨向東(秦州/詩)旅泊窮清渭(同/上)渭城已逺波¶
聲小(李/賀)抱馬鬛以逸(僕固懷恩安禄山反王師敗績/懷恩至渭水無舟抱馬鬛以逸)蛙¶
<pb:KR3k0008_WYG_007-12a>¶
大如鼎(唐志神龍中渭水有蝦蟇大/如鼎里人聚觀數日而失)渭水逶迤白日净¶
(杜甫/詩)葉墜清渭朗(上/)¶
　　　涇(九/)¶
白雍州之川(周禮雍州/其川涇汭)鄭國之渠(見隄渠/門注)白渠(漢書趙/中大夫)¶
(白公穿引涇水二百餘里漑田四十餘頃因名曰白渠/人得其饒歌曰田於何處池陽谷口鄭國起前白公起)¶
(後舉鍤為雲決渠為雨/涇水一石其泥數斗)秦祟(史記秦二世夢虎囓其左/驂卜曰涇水為祟二世祀)¶
(之沉四白/馬於涇水)漢祠(漢書涇渭雖不在祀典以/近咸陽皆比大川之祀)毒流(晉侯伐/秦秦人)¶
(毒涇上流/師人多死)殊流(三秦記涇渭合流/三百里清濁不雜)震(見/上)壅(漢武河平四/年長陵臨涇)¶
<pb:KR3k0008_WYG_007-12b>¶
(岸穨壅/涇流)湜湜之流(詩涇以渭濁/湜湜其止)控清(引/濁)沔彼涇水(決為/鄭渠)¶
引湜湜之流(泥惟/數斗)收芃芃之稼(畒乃/一鍾)渒彼涇舟烝徒楫¶
之(渒舟行貌涇水之中舟行/者乃衆徒船人以楫櫂之)孔擁隔(黎幹戎州人大厯/十三年涇水擁隔)¶
(請開鄭白支渠復秦漢故道/以漑民田廢碾磑八十餘所)掎汨泥淖撓混沙礫(栁宗/元愚)¶
(谿對秦有水掎汨泥淖撓混沙礫視之分寸&KR0455;若晲璧/淺深險易昧昧不覿乃合清渭自彰穢跡故名曰濁涇)¶
冨流(唐文粹李庾西都賦其/地勢也帶涇渭之富流)蕩潏(邠郊入地底涇水中/蕩潏杜甫北征詩)¶
比歲多次(文粹王維張公徳政碑惟涇有防比嵗多决/近縣疲於輸役他山遺於度材公命刮朽壞)¶
(填巨/石)涇水浩浩揚湍波(李白豳/歌詩)涇川三百里(若耶羞見/之上有琴)¶
<pb:KR3k0008_WYG_007-13a>¶
(髙水下有陵陽祠同/上涇川送族弟錞詩)未聞細栁散金甲腸㫁秦州流濁¶
涇(杜甫/即事)¶
　　　昆明池(十/)¶
白神池　靈沼(闗中記昆明池/曰神池靈沼)象滇河習水戰(漢書昆/明池武)¶
(帝所穿也初漢欲征昆明夷昆明國有滇河乃使謫戍/伐棘上林象滇河作昆明池以習水戰中有戈船樓船)¶
(數百艘石/鯨石皷)刼灰(見灰/門注)堯舟(闗中記昆明池云堯治水訖/停船此池盖堯時已有池漢)¶
(代因而/深廣之)漢宇(漢書武帝大脩昆明/池列舘宇以環之)金隄(西京賦曰昆明/靈池黒水𤣥沚)¶
(周以金隄/樹以栁杞)牛女石鯨(漢武帝於池中置二石人相對以/象牽牛織女又刻石為鯨魚毎雷)¶
<pb:KR3k0008_WYG_007-13b>¶
(雨魚常鳴吼鬐尾皆動/漢時祭祈雨亦有驗)魚珠(闗中記有人釣魚綸絶而/去入夢於武帝帝明日於)¶
(池中見魚銜索取而放之後三日帝/復逰池濵得珠曰豈非池中魚之報)舘(昆明池有豫章/舘西京賦曰豫)¶
(章珍舘掲/焉中峙)似漢之波(西京賦曰似/雲漢之無涯)儀星之石(西征賦乃/有昆明池)¶
(其中湯湯汗汗滉瀁瀰漫浩如河漢昔豫章之名/宇披𤣥流而特起儀景星於天漢列牛女以雙峙)𤣥流¶
(見/上)肇穿(文選曰伊兹池之肇/穿肄水戰於荒服)積水安流孔請為私沼(安/樂)¶
(公主嘗請昆明池帝曰先帝未有以與人者主/不恱自鑿定昆池延袤數里定言可抗訂之也)肄戰(許/敬)¶
(宗帝復問漢武開昆明池實何年日對/元狩三年將伐昆明實為此池以肄戰)習水戰(唐髙祖/武徳九)¶
(年三月庚寅幸/昆明池習水戰)治昆明作紫雲樓綵霞亭(鄭注帝嘗詠/杜甫曲江辭)¶
<pb:KR3k0008_WYG_007-14a>¶
(有宫殿千門語意天寳時環江有觀榭宫室聞注/言即詔兩神䇿治曲江治昆明作紫雲樓綵霞亭)獻獲¶
于大安宫(太宗貞觀五年獵於昆/明池獻獲于大安宫)石鯨分玉溜(刼燼引/平池唐)¶
(太宗/詩)石鯨吼(朝野僉載開元初/石鯨吼嵗大熟)神池望不極(滄波接逺/天李百藥)¶
　　　温湯(十一/)¶
白温泉　湯泉　湯液　温谷(東京/賦)靈液神泉(並文選/據神泉)¶
(而吐/溜)華清　盪邪(魏都賦温泉毖涌而白/浪華清盪邪而難老)愈疾流惡(惡/穢)¶
(也/)蠲痾(痾/疾)温源(水經曰温/湯即温源)神井(張衡温泉賦曰余適/驪山觀温泉浴神井)暄¶
波　炎液(文/選)如沸(廬山記主簿山有温/泉冬夏常如熱沸)若湯(梁州記漢/水南温冬)¶
<pb:KR3k0008_WYG_007-14b>¶
(夏常熱若湯其/熱可熟鷄子)毖彼温泉(湧于/地脉)合水火之徳(澤浸/萬人)倍藥¶
石之功(蠲除/六疾)潔華清之流(豈同/禊洛)救痾癢之疾(寧比/浴沂)浮天¶
　浴日(天子用/之可也)温源愈出(靈液/徐清)孔賜浴(安禄山入朝楊/國忠兄弟姊妹)¶
(延之新豐給玉食/至湯將校皆賜浴)别治一湯(帝賜書曰為卿别治一湯/可會十月朕待卿華清宫)¶
給香粉蘭澤(李適賜浴湯池/給香粉蘭澤)治湯井為池(地理志天寳/六載更温泉)¶
(曰華清宫治湯井/為池環山列宫室)鳯泉(𤣥宗開元十一年十/二月甲午如鳳泉湯)廣成(十四/年十)¶
(月甲寅廣/成湯池)石蓮花(唐明皇雜録上於華清宫新廣一湯/制度宏麗禄山於范陽以玉魚龍鳬)¶
(鴈石梁石蓮花獻雕鐫尤妙上大恱命陳于湯中仍以/石梁横于其上而蓮花纔出於水際上因幸解衣將入)¶
<pb:KR3k0008_WYG_007-15a>¶
(而魚龍鳬鴈皆奮鱗舉翼状若飛/動上因恐却之蓮花石至今在)夢浴(孫賛明守福州/賛明武肅王時)¶
(為吴江尉嘗夢浴於温泉至是將及福州途次見飛泉/洶湧因問從者答曰此温泉也方悟前夢之應及使汲)¶
(之將浴從者曰此非佳者至州有之頗佳賛/明既及郡齋亟取其泉而浴之出吴越備史)隂火煑玉¶
泉(杜甫/詩)沉香山(明皇雜録華清池中/疊沉香為山效瀛洲)長湯十六所(開元/遺事)¶
(華清宫中除供奉兩湯外别有/長湯十六所嬪御之類浴焉)䟽巖剔藪為天子逰觀¶
(房琯𤣥宗有逸志數廵幸廣温泉為華清宫環宫所置/百司區以琯資機筭詔緫經度驪山䟽巖剔藪為天子)¶
(逰觀未幾斥/為宜春太守)葺殿宇於驪山(置官曺於昭應元禎兩/省供奉官諫幸温湯状)賜¶
浴皆長纓與宴非短褐(杜甫/詩)幸温湯(髙祖紀武徳六年/三月庚戌幸温湯)¶
<pb:KR3k0008_WYG_007-15b>¶
湯成召浴果不至潼闗已濫漁陽師(鄭思津/陽門詩)温泉御湯¶
中(有玉蓮湯從蓮中涌出毎浴以錦繡為鳬/鴈浮入鈒鏤小舟以為戲玩開元遺事)¶
　　　濤(十二/)¶
白陽侯(廣雅曰陽侯/濤大波神也)靈胥(濤神也伍子胥死沉屍/於江其精魄為濤神)又(論/衡)¶
(曰儒書言吴王夫差殺伍子胥煑之於鑊盛以囊投之/於江子胥恚恨臨水為濤以溺殺人夫言吴王殺子胥)¶
(投之於江實也言其恚恨臨水為濤虛也且衞葅子路/而漢烹彭越子胥之勇不過子路彭越然二人尚不能)¶
(發怒於鼎鑊之中胥亦自先入鼎鑊後乃入江在鑊之/時其神豈怯而勇於江水哉何其怒氣前後之不相副)¶
朝夕之池(潮有朝夕之期故/吴郡有朝夕之池)白露之濤　海鰌入穴(見/海)¶
<pb:KR3k0008_WYG_007-16a>¶
(門/)牛魚起毛(博物志曰東海有牛魚其形如牛引其/皮懸之潮水至則毛起潮退則毛伏)沸¶
騰百川　廻復萬里(吴都賦曰潮波/汨起廻復萬里)八月之觀(文選八/月觀濤)¶
滄波(白波洪/波奔波)洪漣(蹙/縮)帷盖(潮有似帷/盖之状)孔濤霧蒸湧(王義/方道)¶
(南海酌水誓是時盛夏濤霧蒸/湧既祭天雲開露人壮其誠)風濤驚壯(陸元方使嶺/外陟海風濤)¶
(驚/壮)憤悱皷怒(文粹陸元輔胥山銘序曰䲭夷盛/屍投于水濵憤悱皷怒配濤作神)洗滌南¶
北簸蕩東西(抉眼不入投于河上自統波濤晝夜兩/至懷沙歎騷洗滌南北簸蕩東西同上)奮¶
于呉夕于楚(其神迄今一日再至来也海䲭羣飛陽侯/夾從奮于吴怫于越夕于楚乃退仲秋闕)¶
(望杭人以旗皷逆之笳/簫和之百城聚觀同上)數丸(唐酉陽雜俎數丸生江岸/如蟛蜞取土作丸數至三)¶
<pb:KR3k0008_WYG_007-16b>¶
(百則潮至舟人以為/候因名曰數丸也)屹起(廻臨浙江濤屹起髙/峨岷韓愈送惠師)蒼濤&KR0650;¶
飛翻(杜甫客居下壍萬/尋岸蒼濤&KR0650;飛翻)乗濤簸扶胥(近岸指一髪韓/愈贈元協律)洪¶
濤舂天(禹穴幽同/上劉生詩)江湖天濶足風濤(寄杜員/外詩)湖水定可¶
信(李/白)濤波之旋滔山觸天(栁宗元晉問濤波之旋滔山/觸天旣停既平彌望悠焉良)¶
(久乃始昻屹涌/溢挺㧞而出)濤瀬漲惡(李靖武徳四年八月大閱兵/夔州時秋潦濤漲惡銑以靖)¶
(未能下/不設備)¶
　　　泉源(十三/)¶
白山下出(易/)井冽(寒泉/易)泉水(衞女思歸也毖彼泉/水亦流于淇詩云)浸苞¶
<pb:KR3k0008_WYG_007-17a>¶
稂(病也浸苞/蕭稂蓍毛)莫浚(匪泉浚/深也)氿泉(有冽氿泉/無浸穫薪)載清(相彼泉/水載清)¶
(載/濁)觱沸(沸出/濫)檻泉(正泉/出貌)動(禮冬至後五/日水泉動)藏珠(於/泉)濫觴(家/江)¶
(出岷山其源/可以濫觴)白泉(瑞應曰泉色白自出山澤得禮制/則澤谷之白泉出飲之使人長壽)醴¶
泉(美泉也水之精也崐崘山有醴泉華池君乗土而王/其政太平則醴泉出湧乗水而王其政和平則醴泉)¶
(瀌神靈滋液百珍實用則醴泉出黄帝時以醴泉為漿/堯之世徳茂清平則醴泉出夏后之時俊乂在官醴泉)¶
(出漢宣帝三年醴泉流滂枯槁榮茂禮/天不愛其道地不愛其寳則醴泉出也)刀刺而湧(漢書/貳師)¶
(将軍李廣利行無水/㧞刀刺山飛泉湧出)拜而遂出(後漢耿恭/拜井泉出)又醴泉(後漢/世祖)¶
(中元元年夏醴泉出飲之者疾病皆/愈唯眇蹇不瘳又有赤草生於水涯)泠泠(文選山溜何/泠泠飛泉漱)¶
<pb:KR3k0008_WYG_007-17b>¶
(鳴/玉)吐溜(泉㳙㳙而/吐溜文)冽清(𤣥泉冽/清文)蜧躍(文黒蜧/躍重泉)灌注　傷¶
玉趾(寒泉傷/玉趾文)湧溜(石泉湧溜於隂/渠天台山賦)湧湍(於石澗/文選)&KR0613;石挹¶
飛泉(靈/運)山人飲(楚辭山中人兮飲/石泉兮䕃松栢)吸微液(吸飛泉/之微液)張騫¶
窮(漢張騫奉/使窮河源)穿石(太山之/溜穿石)貪泉(晉廣州石/門有貪泉)玉漿泉(隋書/在盧)¶
(數引丹陽公鳥鼠山俗呼髙武隴其下渭所出絶壁千/仞本之諸羗苦之勛之馬足所踐忽飛泉湧出人為之)¶
(謡云云/因號也)水木(之本/源)㧞本(塞/源)孔見貪泉極飲去(馮立受廣/州都督嘗)¶
(見貪泉曰此吴隠之所酌邪吾/雖日汲庸易吾性哉遂極飲去)湧流(安金藏京兆萬年/人神龍初母䘮𦵏)¶
(南闕口營石墳晝夜不/息地本枯燥泉忽湧流)茂松清泉(潘師正居逍遥谷髙/宗幸東都召見問所)¶
<pb:KR3k0008_WYG_007-18a>¶
(須對曰茂松清泉臣/所須也既不乏矣)宋思禮禱(孝友宋思禮蕭縣簿會/大旱井池涸毋羸疾非)¶
(泉水不適口思禮憂懼具禱忽有泉/出諸廷味甘寒日不乏汲縣人異之)思(蘇頲李嶠曰舍/人思若泉湧吾)¶
(所不/及)書法(徐浩書世状其/法曰渴驥犇泉)股泉(杜佑朱坡樊/川鑿山股泉)應聖(楊朝/晟師)¶
(次方渠水乏有青蛇降下走視其跡水從而流使築/防環之遂為停淵士飲仰足有詔置祠命泉曰應聖)引¶
泉激霤(王鉷以寳鈿為井榦/引泉激霤號自雨亭)玉琴(老杜詩泉/聲帶玉琴)膏肓(田㳺/巖帝)¶
(謂曰先生此佳否答/曰臣所謂泉石膏肓)流泉(王涯别墅有/佳木流泉)幽泉怪石(栁文/西山)¶
(宴㳺/記)蘆葭泉(唐酉陽雜俎玉門軍有蘆葭泉周/二丈深一尺駞馬千頭飲之不竭)交旋如¶
盤龍(元街縣有泉眼中水交旋如盤龍或試撓破之/尋手成龍状驢馬飲之皆驚走出酉陽雜俎)潺¶
<pb:KR3k0008_WYG_007-18b>¶
湲瀉幽磴繚繞帶嘉樹(韋應物香山泉潺湲瀉幽磴繚/繞帶嘉樹激轉忽殊流歸泓又)¶
(同/注)泄隂壁(韋應物遊琅琊山/寺新泉泄隂壁)石罅(同上石罅/寒泉潔)清德之鑑¶
(張曲江龍池頌沉精降液下/為靈泉清徳之鑑柔道之體)瀑泉(司空圖舊三峯泉石/之美冠於一山北巖)¶
(之上有瀑泉流注谷中灌良田數十/頃至今子孫猶為司空在南部新書)泉音玉淙琤(韓愈/城南)¶
(聮/句)巖花覆谷泉(李/白)犇泉濺水珠(杜甫/詩)石泉流暗壁(日/暮)凍¶
泉依細石(謁真/諦詩)天澤之泉(韓愈宴喜亭記泉之源曰/天澤之泉出髙而施下也)上¶
善泉(唐地理志坊州州郭無水東北七里有上善泉開/成二年刺史張怡架水入城以紓逺汲四年刺史)¶
(崔駢復増脩之民獲/其利後思之為立祠)盗泉飛溢亷夫不飲(𤣥宗皇后武/氏傳潘好禮)¶
<pb:KR3k0008_WYG_007-19a>¶
(䟽盗泉飛溢/亷夫不飲)¶
　　　池(十四/)¶
白東門(之池可以/漚麻詩)靈沼(又曰王在靈沼於/牣魚躍沼亦池也)酒(六韜曰殷/君好為酒)¶
(池廻/舟)奏廣樂(穆天子傳天子西征至于𤣥池三日休/于𤣥池之上乃奏廣樂而歸是曰樂池)贈¶
雲謡(又曰穆天子觴西王母于瑶池/之西王母為天子歌白雲之謡)照華(韓詩外傳曰/齊白公出弋)¶
(照華/之池)孔作觀池樂游原(太平公主始作觀池樂游原以/為盛集既敗賜寧申岐薛四王)¶
(都人嵗祓/禊其池)築山浚池(長寧公主築山浚/池帝及后數臨幸)䟽龍首池為沼¶
(岐陽荘淑公主開第昌/化里䟽龍首池為沼)穿築池觀(尉遲勝穿築池觀厚/賔客士大夫多從之)¶
<pb:KR3k0008_WYG_007-19b>¶
(㳺/)蓬萊池(李絳帝嘗畋苑中至蓬莱池謂左右曰/絳書以諌我今可返也其見禮憚如此)馬璘¶
山池(馬璘卒其後賜羣/臣宴多在璘山池)䟽池(白居易東都所/居履道里䟽沼)注水銀為¶
沼(李尉咸通十四年春詔迎佛骨京/師髙貲相與集大懼注水銀為池)以金為隄(南蠻驃/國有二)¶
(池以金/為隄)地變為池(樂志帝初賜第隆慶坊坊南之地變/為池中宗常泛舟以厭其祥帝即位)¶
(作龍/舟樂)臨碧池(敬宗帝紀寳厯二年六/月辛酉觀魚于臨碧池)鑿深池(五代雷蒲/據朗州常)¶
(鑿深池於府中客有過者召宴池上指其水曰蛟龍水/怪皆屈於此盖水府也酒酣取座上器擲池中因裸而)¶
(入取其器嬉水上久之乃/出治衣服坐意氣自若)積翠池(魏徴帝宴羣臣積翠/池酣樂賦詩徴賦西)¶
(漢/)良金池(唐杜陽編滄州有良金池可/方數里水石沙泥皆如金色)水底盤筵(白氏/東都)¶
<pb:KR3k0008_WYG_007-20a>¶
(所居履道里宅有池水可泛舟樂天毎命賔客繞舷以/百十油囊懸炙沈水中隨舷而行一物盡則左右又取)¶
(之藏盤筵於水/底也出窮幽記)池之勝(池方九里邱陵林麓距其涯&KR0008;/島渚洲交其中岸之突而出者)¶
(水縈之若玦焉池之勝於/是為最桞宗元東池記)樹之松栢楮被之菱芡芙蕖¶
(鬰然而隂粲/然而榮同上)環斗水為池(白公廬/山記)池園潔脩(韓/文)落妃池¶
(貴妃生於蜀嘗誤落池中後/人呼為落妃池出貴妃外傳)樂天池舘(樂天得楊馮宅/竹木池舘有林)¶
(泉之致因為池上篇曰都門風水土木之/勝在東南東南之勝在履道里雞跖集)凝碧池(祿山/犯闕)¶
(王維等數人為賊執一日逆黨㑹飲於凝碧池以梨園數/百人奏樂維聞賦詩一絶萬户傷心生野煙書于壁賊)¶
(平維以此詩得/免明皇雜録)若連艦縻檻(為堂而今居之堂成而勝/益竒望之若連艦縻檻與)¶
<pb:KR3k0008_WYG_007-20b>¶
(波上下栁/宗元東池)洄為清池(寥廓泓渟同/上萬石亭記)君子之池(韓愈宴喜/亭記池曰)¶
(君子之池虚以鍾其/美盈以出其惡也)詔賜永穆公主池觀(安禄山入朝/詔賜永穆公)¶
(主池觀為/㳺燕地)觀詔勝爽(魚朝恩有賜墅觀/詔勝爽表為佛祠)文石砌岸(元載/芸暉)¶
(閣前有池悉以文石砌岸中有蘋陽花亦類於白/蘋其花紅而且大有如牡丹更有碧芙蓉杜陽編)瀦沼¶
三百畆(唐史長寧公主魏王泰故地東西盡一方/瀦沼三百畆泰薨以與民至是主丐得之)¶
　　　浦(十五/)¶
白浦(說文浦/水濵也)小口(風土記曰大水有/小口别通曰浦也)出溆浦而邅廻望¶
美人兮南浦(並楚/辭)與浦(述征記曰與舊魏步導/吴掲水灌之絶道為浦)程谿浦¶
<pb:KR3k0008_WYG_007-21a>¶
(顧微廣州記曰程谿浦口有蒲母養龍列㫁其/尾因呼掘龍時人見之則上境大豐而利渉之)屠兒浦¶
(劉禎/京口)合浦(見珠/門注)孔對青崖(唐文粹楊炯少姨廟碑曰/浦對青崖獨有金臺之異)翻¶
翻(翻翻江浦/荷韓愈詩)弭棹(皮日休九諷允遂篇/云弭吾棹兮澧之浦)又(同上憫邪篇/云浦上蘆花)¶
(兮秋/復秋)朝夕潮至(文粹陸龜蒙門外有溝通/浦溆而朝夕之潮至焉)曠若天地通¶
(文粹李華寄趙侍御凌/灘出極浦曠若天地通)浦沙静如洗(李白/江上)欲歸瀼西宅¶
阻此江浦深(杜甫/阻雨)蕭條别浦清(同/上)江浦向来澄(江邉/星月)村¶
烟對浦沙(東山/野亭)暫留魚復浦(寄李/秘書)¶
　　　珠(十六/)　(環附/)¶
<pb:KR3k0008_WYG_007-21b>¶
白夜光　徑寸　明月之珠(不能/無纇)握靈蛇之珠　九品¶
(南越志珠九品/言大小之次)千金(荘子曰河上有人家貧其/子投川得千金之珠也)度寸(韓/詩)¶
(曰良珠度寸雖有百/仞之水不能掩其輝)無脛而走　火齊(珠/名)秋露如珠¶
五星若連珠　暗投　掌上　難得之貨(希世/之寳)是吾寳¶
也(不汝/容焉)蛇報恩(隨侯見傷蛇以藥封之蛇銜明珠/徑寸純白夜光燭室以報隨侯)魚報¶
恩(見昆明/池注)貫(禮曰纍纍乎/端如貫珠)鷄銜(見洛/門注)捐(文選沉珠於泉/新語曰舜捐珠)¶
(於五湖之泉以/塞滛邪之路)生蚌(三輔决録曰孔融見韋元將與/其父書曰不意雙珠生於老蚌)感¶
(後漢孟嘗為合浦太守先時二千石貪穢珠悉徙/去合浦無珠及孟嘗行化一年其去珠乃復還)水(尸/子)¶
<pb:KR3k0008_WYG_007-22a>¶
(曰水圓折/者有珠)水懷珠而川媚(文/選)贓不拜(東觀漢記曰交趾/太守坐贓詔以班)¶
(賜羣臣鍾離意得珠璣悉委地而不拜曰此/贓穢之物誠不足拜帝乃别賜錢二十萬)賣(漢董偃/與母賣)¶
(珠為事又合浦人採珠以易米而食時/二千石貪檅珠徙去而餓死者盈路)瑞(禮斗威儀曰/德至淵泉則)¶
(江海出/明珠)鳳銜(拾遺記鳳皇銜珠於/庭少昊拾而懷之)遺(荘子云黄帝遺/𤣥珠於赤水)照¶
乗(魏王曰寡人有徑寸珠照/車前後十二乗者十枚)拾(抱朴子曰識珍者/必拾濁水之明珠)採龍¶
頷(河上之子於驪龍頷/下採珠候驪龍之睡)剖蚌胎(文選曰蚌蛤珠胎與月/虧全又曰馮夷剖蚌列)¶
(明/珠)生鯨目(廣州記鯨鯢目即明月/珠也魚死而目皆無精)飾犢(韓子曰楚人有/賣珠於鄭者為)¶
(挂之犢飾/以珠玉)鈿盤(後魏武帝廣作黄/金盤鈿之以珠玉)弄(㳺女弄珠於/漢臯之曲)崖不¶
<pb:KR3k0008_WYG_007-22b>¶
枯(荀子曰淵生/珠而崖不枯)泣(鮫人寄宿人家臨去泣而出珠盈盤/以與主人故曰泉客慷慨以泣珠)¶
彈雀(吕氏春秋曰隨侯之珠彈千仞之雀/世必笑之以其所用重而所要輕也)藏(荘子曰藏/珠於川)¶
飾劒(西京雜記髙祖斬白蛇/劒上有七彩珠為飾)七彩(見/上)龍銜(燭龍銜珠/以為耀)蠙¶
珠(禹貢徐州/蠙珠暨魚)薏苡(馬援載薏苡一船人/有譛之為文犀明珠)遺(蜀宗預聘呉/孫權泣别曰)¶
(君毎銜命結二國之好今孤/衰老恐不復見遺珠一斛)無足自致(新序曰舩人對/晉平公曰珠出)¶
(江漢玉出崐崘/山無足而致也)不執(晉崔洪良伯手不執珠玉汝南王/亮燕公卿以琉璃杯行酒酒至洪)¶
(洪不/執)夜光(東夷有明珠稱夜光/致之平地終日不停)採珠(晉陶璜為交州百/姓無農唯以採珠)¶
(為業以珠易米吴時慮百姓私散好珠絶商旅人/飢上請乃制自十月至二月非採上珠時聽往来)上幣¶
<pb:KR3k0008_WYG_007-23a>¶
(管子曰先王以/珠玉為上幣)木難(文選云/碧珠也)解佩(鄭交甫將南適楚至/漢臯臺下遇二女佩)¶
(二珠大如荆鷄之卵交甫與言曰欲子之佩/二女遂解與交甫而去不見二女其佩亦失)璀璨(珠光/彩貌)¶
詭暉(别/色)熠熠熒熒(並/光)含幽育明　碕岸(碕長岸也珠生/則草木不枯)¶
　環(韓宣子有玉環其一在鄭商宣子請諸子/産子産不與注同工共璞自共為雙也)夫環(宣/子)¶
(謂子産曰/起請夫環)盧重環(以環/帶犬)重鋂(貫三/環)盧令令(環/聲)　探環(晉/羊)¶
(祜叔子五嵗於鄰家李氏樹中探/取金環云先藏時人以為前身)環中(喻道也/荘子)象環(孔/子)¶
(去魯佩象環五寸象牙有文理言以己有文章/也五寸法五行環者取其循環似己徳之無窮)黄雀(後/漢)¶
(楊寳年七嵗行於華山見一黄雀被傷為螻蟻所摶寳/見之而憐因將歸置箱中採黄蘂飼之經旬瘡愈旦来)¶
<pb:KR3k0008_WYG_007-23b>¶
(暮去忽一朝變為黄衣少年持玉環一雙来/報寳曰好掌此環子孫累代三公果如其言)白環(帝王/世紀)¶
(西王母慕舜之徳来/獻白環及益地圖)孔西域大珠(魏徴帝遣使市馬徴/曰魏文帝欲求市西)¶
(域大珠蘇則以為恵及四海則不求自至求/而得之不足貴也陛下可不思蘇則言乎)瑟瑟璣琲¶
狼藉于道(貴妃楊氏十月帝幸華清宫五家/車騎皆從瑟瑟璣琲狼藉于道)滄海遺珠¶
(狄仁傑閻立本異其才謝/曰君可謂滄海遺珠矣)銀榼(曺&KR0192;進中書侍郎帝薄/於徳昵寵優人李可及)¶
(家嘗取婦帝曰苐去吾當賜酒俄/而賜者負二銀榼與之皆珍珠也)一斗(李義府請廢后/立昭儀帝恱召)¶
(見與語賜/珠一斗)獻(西域獅子天寳初王尸/羅迷迦再遣使獻大珠)賣珠(屈突通傳初/桂州都督李)¶
(宏節亦以清謹顯既沒其家賣珠太宗疑宏節實貪欲/追坐舉者魏徴曰陛下過矣今世號清白死不變者屈)¶
<pb:KR3k0008_WYG_007-24a>¶
(突通張/道源)火珠(南蠻多利火珠大者如鷄卵圎白/照數尺日中以艾藉珠輒火出)蕩心酖¶
毒(太宗賢妃徐恵言/珠玉為蕩心酖毒)無取(韋正貫擢嶺南節度使南海/舶賈至大帥必取象犀明珠)¶
(上珍而售以下直/正貫既至無所取)易馬(五代吐蕃婦人戴瑟瑟珠云/珠之好者一珠易一良馬)五¶
色珠(室韋富人以/五色珠垂領)明月珠(西域拂菻/多明月珠)堂飾明珠(南蠻驃/堂飾明)¶
(珠/)如意寳珠(楚州獻寳十三二曰/如意寳珠大如鷄卵)琅玕珠(琅玕珠形/如玉環)服¶
珠(泥婆羅其/君服珠)珠殿(南漢劉龑聚南海/珍寳以為珠殿)廢池珠玉(馬植為/安南都)¶
(䕶州部廢池珠/玉復生五代)馬吐珠(唐五行志大和九年易定/馬飲水因吐珠一以獻)珠琲¶
(韋堅鑿潭成以小斛舟署其郡以/所産暴陳其上若南海則珠琲)覆地(曺確時帝昵優/人李可及教舞)¶
<pb:KR3k0008_WYG_007-24b>¶
(者數百舞/珠寳覆地)上清珠(唐杜陽編代宗為兒時𤣥宗毎坐於/玉案前因命取上清珠以絳紗囊之)¶
(繫於頸上上清珠即開元初𦋺賔國所貢其珠光明㓗/白可照一室視之則有仙人玉女雲鶴絳節之象揺動)¶
(於其中及上即位寳庫/中往往有神光異氣)履水珠(順宗即位拘弭國貢履/水珠色黒類鉄大如鷄)¶
(卵其上鱗皺其中有竅云持入江海中可行於洪波之/上上始不為之寳遂命善浮者以五色絲貫之繫於左)¶
(臂遣入龍池其人則歩驟於波上若在平地亦潜於水/中良久復出而遍身畧無沾濕上竒之因以御饌賜使)¶
(人焉至長慶中嬪御試弄於海池遂化為/黒龍入于池内俄而雲煙暴起不復追討)照夜珠(楚馬/希振)¶
(天祐初殷為娶洪川鍾傳女資從甚厚有玉椀照/夜珠希振以非人臣所玩皆納之於殷九國志)真珠¶
畦(陳繼善拜少傳致仕富於資産自荷一鉏以理小圃/成畦以真珠千餘顆若種蔬状土壤之間記顆俯拾)¶
<pb:KR3k0008_WYG_007-25a>¶
(出南唐/近事)清水珠(馮翊嚴生家於漢南逰峴山得一珠如/彈丸色黒而有光視之瑩澈如水焉以)¶
(示西國胡人曰此清水珠也即命注水濁缶以珠投/之俄而淡然清澈矣胡人以三十萬貨之出宣室志)清¶
輝照海月(越客採明珠提携出南隅清輝/照海月美價傾鴻都李白古風)記事珠(開元/中張)¶
(說為相有人惠一珠紺色有光名記事珠或/有遺忘即玩此珠心神頓悟出開元遺事)自平宫中¶
吕大一(杜甫自平詩自平宫中吕/大一収珠南海千餘日)越俗以珠為上寳(生/女)¶
(名珠娘生男名珠兒緑/珠之字由此稱緑珠傳)班螺酌真珠(粧樓記曰洛陽有/妓樂者四時則散)¶
(珠厚盈數寸以班螺令妓女酌之仍各具/數得雙者為吉妓乃作雙珠宴以勞主人)客從南溟来¶
遺我泉客珠(杜甫詩客從南溟来遺我泉客/珠珠中有隱字欲辨不成書)掌中貪見¶
<pb:KR3k0008_WYG_007-25b>¶
一珠新(上漢/中王)同昌公主以紅琉璃盤盛夜光珠立堂中¶
光如晝(杜陽/編)誥多珠(大厯中林國獻靈珠五色紅而光/又名誥多珠同菖蒲煮食即大如)¶
(鷄卵可數/日不飢)雙珠出海底(俱是連城/珍李白詩)¶
　　　玉(十七/)　(璧附/)¶
白美玉吾寳(傳曰是/吾寳也)上幣(見珠/門注)瑾瑜(匿/瑕)韞櫝而藏諸¶
連城之價　被褐(懷/玉)碌碌如玉　堅白(不曰堅乎磨而/不磷不曰白乎)¶
(𣵀而/不緇)白虹之氣盈尺(聖人不貴/盈尺之璧)五德(五經通義曰/玉有五德)十仞¶
(韓詩良玉度尺雖有十/仞之土不能掩其光)度尺(見/上)磨玷(白珪之玷/尚可磨也)指瑕(藺/相)¶
<pb:KR3k0008_WYG_007-26a>¶
(如/)掲而璽之(周禮職金掌凡金玉錫石丹青之戒令受/其入征者辨其物之美惡與其數量掲而)¶
(璽/之)龍輔(玉名也左傳公使公/衍獻龍輔於齊侯)玉石(周有砭阨宋有結緑/梁有懸黎楚有和璞)¶
(晉有/垂棘)玉色(有山𤣥文有水蒼文白如截肪/黒如㸃漆赤若鷄冠黄如蒸栗)天地之精(淮/南)¶
(子鍾山之玉灼以爐炭三日三/夜色澤不變得天地之精也)片玉(郄詵自謂荆/山之片玉)磨礱¶
　追琢　滿堂(金玉/滿堂)希世(之/寳)玉德(子貢問於孔子曰敢/問君子貴玉而賤䃉)¶
(者何也為玉之寡而䃉之多與孔子曰非為䃉之多故/賤之也玉之寡故貴之也夫昔者君子比徳於玉焉温)¶
(潤而澤仁也縝宻以栗智也亷而不劌義也垂之如墜/禮也叩之其聲清越以長其終詘然樂也瑕不揜瑜瑜)¶
(不揜瑕忠也孚尹旁達信也氣如白虹天也精神見于/山川地也圭璋特達徳也天下莫不貴者道也故君子)¶
<pb:KR3k0008_WYG_007-26b>¶
(貴之/也)比德(言念君子温其如玉/有女如玉其人如玉)琢(如琢如磨玉/不琢不成器)他山之¶
石(可以/攻玉)價(子貢曰有美玉於斯韞櫝而藏諸求善價/而沽諸子曰沽之哉沽之哉我待價者也)賣¶
化為石(見河/門注)假道(晉荀息請以垂棘之/璧假道於虞以伐虢)毁(子曰龜玉毁/於櫝中是誰)¶
(之過與文選曰碎結緑/之鴻輝殘𤣥黎之夜色)獻(宋人得玉以獻子罕子罕曰/我以不貪為寳爾以玉為寳)¶
(若以與我皆䘮寳/不若人有其寳)玉璜(尚書中候曰吕尚釣於渭濵魚/腹中得玉璜刻曰姬受命佐之)敬¶
重(執玉不趨受玉以掬/飲玉爵不揮皆敬重)玉燭(爾雅四時調/謂之玉燭)玉山(嵇/康)玉箸¶
(王昭君之/涙如玉箸)玉堂(漢堂/名)玉樽　玉酒玉食　玉牀(西京雜/記漢武)¶
(趙昭儀寢昭陽殿/玉為牀象牙為簟)佩(古之君子必佩玉君子/無故玉不去身比徳也)三獻不遇¶
<pb:KR3k0008_WYG_007-27a>¶
(楚人卞和以玉璞三獻/不遇楚王遂再刖其足)不識無價(尹文子魏之田父耕/於野得玉徑尺鄰人)¶
(曰怪石歸致于廡下光明照室田父怖棄之鄰人盗之/以獻魏王王召玉工相之工望見再拜却立曰敢賀大)¶
(王得天下之寳問其價曰此無價五城之/都僅可一覩賜獻玉者千金長食大夫禄)抵鵲(荆山之/下以王)¶
(璞抵/鵲)潜隱(尸子曰水方折者有玉大戴禮曰玉/在山而木澤文選曰石韞玉而山輝)瑞(王者/不藏)¶
(金玉則紫/玉見深山)隱(抱朴子荆山之玉潜光荆石之/中雖有千仞之土不能掩其光)種(陽雍伯/種石而)¶
(生/玉)切(寳劒切/玉如泥)攻玉禁採(景帝詔吏發民若庸采黄金珠/玉者坐贓二千石有聽者同坐)¶
雪融掘得(晉新蔡王虅字元邁次貞定大雪平地數尺/營門前方數丈雪融不積掘之得玉馬髙尺)¶
(餘来/獻之)滅瘢(王莽就國南陽守選掾孔休守新都相休候/莽疾瘢莽遺休玉休不受莽曰君面有瘢美)¶
<pb:KR3k0008_WYG_007-27b>¶
(玉可以滅瘢休猶不受莽曰君嫌/其價邪遂椎碎自裹進休休乃受)玉玦(魏鍾繇元常有/玉玦太子欲得)¶
(之而難公索使臨菑侯因人/說之繇送太子報繇書云云)碎(亞父撞碎漢/王所獻玉斗)錯(他山之/石可以)¶
(為錯注錯石/可以磨玉)　璧植璧秉圭(書/)當璧而拜　抵璧(於/谷)和¶
難(周禮榖璧以/和難以聘女)拱璧　仲舒璧(後漢鍾離意為魯相省/視孔子受經堂男子張)¶
(伯剗草得璧七枚懷藏其一以六白意意曰甕中素書/文曰後世脩吾書者董仲舒發吾笥者鍾離意璧有七)¶
(張伯取其一意召/問伯伯叩頭出之)求(虞叔有玉虞公求旃不與既而悔/之曰匹夫無罪懷璧其罪吾焉用)¶
(此以/賈害)碎(藺相如見秦王無償趙城之意乃持璧睨柱曰/大王必欲殺臣臣頭與璧俱碎於柱秦王恐其)¶
(碎璧乃謝之遂/衣褐秉璧歸趙)奪璧(朱掾名暉詐取隂就/璧奉東平王以朝)覲禮曰以繅¶
<pb:KR3k0008_WYG_007-28a>¶
籍玉(以韋衣木廣袤各如/玉之大小為𤣥色)不鬻(珪璧金璋/不鬻於市)孔指環(安定/公主)¶
(下嫁回鶻會昌三年来歸以黠/戞斯所獻白貂皮玉指環皆賜)河(西域于闐城有玉珂/國人夜視月光盛必)¶
(得美/玉)求(初徳宗即位遣内給事朱如玉之安西求玉於/于闐得圭一珂珮五環一帶胯三百簮四十奩)¶
(三十釧十杵三瑟瑟百斤并它寳等及還詐言/假道回紇為所奪久之事泄得所求流死恩州)于闐國¶
玉池(于闐國有玉池毎以端午日王親徑取玉自王已/下至庶人皆取之毎取一團玉以一團石投之出)¶
(西域/記)賜(髙昌太宗即位獻公狐裘帝賜妻/宇文華鈿一具宇文亦上玉盤)刻玉(扶南出/剛金可)¶
(以刻玉/見金門)石國(髙仙芝討石國/獲寳玉甚衆)楚州獻寳(五符志上元二/年楚州獻寳玉)¶
(十三曰𤣥黄天符形如笏長八寸有孔云辟兵疫曰玉/鷄毛白玉也曰榖璧亦白玉也粟粒自然無雕鐫迹曰)¶
<pb:KR3k0008_WYG_007-28b>¶
(西王母白環二曰如意寳珠大如雞卵曰紅靺鞨大如/巨栗曰琅玡珠二形如玉環四分缺一曰玉印大如半)¶
(手理如鹿陷入印中曰皇后採桑鈎如箸屈其末曰/雷公石斧無孔其一闕凡十三寘之日中白並連天)玉¶
界尺(五代梁丞相趙光逢在唐以文行知/名時人稱其方直温潤謂之玉界尺)玉馬(五代回/鶻唐荘)¶
(宗時王仁美遣/使者来貢玉馬)撈玉(于闐其南千三百里曰玉州山多/玉者此山也其河源所出至于闐)¶
(分為三東曰白玉河西曰緑玉河又西曰烏玉河三河/皆有玉而色異毎嵗秋水涸國王撈玉于河然後國人)¶
(撈/玉)獻玉千斤(同上遣都督劉再昇獻玉/千斤及玉印降魔杵等)夜光璧(西域拂/菻多夜)¶
(光/璧)美玉(張説曰宋之問/之文如美玉)玉斧(五代王建立徙/昭義賜以玉斧)名玉(尉遲/勝求)¶
(玉于闐國天寳/中入朝獻名玉)暖玉鞍(天寳遺事寧/王有暖玉鞍)賜玉器(王珂李克/用在河中)¶
<pb:KR3k0008_WYG_007-29a>¶
(未出也帝懼茂貞之逼復使嗣/延王戒不以御服玉器賜之)龍虎玉(唐杜陽編順宗/西域有進美玉)¶
(者二一圎一方徑各五寸光彩凝冷可鑑毛髪時伊祈/𤣥解方坐於上前熟視之曰此一龍玉一虎玉圎者龍)¶
(也生於水中為龍所寳若投之水必有虹霓出焉方者/虎也生於岩谷為虎所寳若以虎毛拂之即紫光迸逸)¶
(而百獸攝伏/上異其言)玉辟邪(肅宗賜李輔國玉辟邪二各長一/尺五寸竒巧殆非人間所有其玉)¶
(之香可聞於數百步雖鏁於金函鉄櫃終不能掩其氣/或以衣裙誤拂則芬馥經年縱澣濯數四亦不消歇)¶
火玉(武宗㑹昌九年夫余國貢火玉三斗色赤長半寸/上尖下圎光照十數歩積之可以燃鼎寘之室内)¶
(則不復/抉纊)清越而瑕不自揜㓗白而物莫能汚(内堅剛而/外温潤有)¶
(似乎君子者玉乎故/用乎諸侯劉禹錫論)紅玉環(杜陽編元載紫龍髯/拂刻紅玉以為環紐)瑉中¶
<pb:KR3k0008_WYG_007-29b>¶
而玉表(賈耽等賛以大節責/之盖瑉中而玉表歟)符彩照滄溟清輝凌白虹¶
(李/白)獲玉真人像二十七(唐地理志寧州真寧本羅川天/寳元年獲玉真人像二十七因)¶
(更名/也)如意玉(同昌公主下降寳貨之/異有如意玉杜陽編)軟玉(天寳中興國/獻軟玉鞭屈)¶
(之則首尾相就舒之/則勁直如繩同上)碧玉檞葉(異聞集李章武與王倡/往来死後李經所居見)¶
(王来司寢將曙取一物紺碧似玉而冷状如/檞葉贈曰西岳玉京夫人所遺靺鞨寳也)玉簫之約¶
(唐宋遺史韋臯未仕時寓於姜使君門舘姜子曰荆寳/待臯甚厚有小青衣曰玉簫美而艶絶即以贈臯歸覲)¶
(與玉簫約七年復来因以玉指環贈之臯踰期不至玉/簫歎曰韋家郎不来矣絶食而死後臯鎮蜀荆寳往見)¶
(問玉簫知其已死甚憐之臯誕日東川盧尚書獻歌/妓為壽名玉簫遽眎之宛然舊人中指有玉環隱起)玉¶
<pb:KR3k0008_WYG_007-30a>¶
精盌(馬侍中嘗寳一玉精盌夏蝇不近盛水經/月不腐不耗或目痛含之立愈酉陽雜俎)未試囊¶
中餐玉法明朝且入藍田山(杜甫去/矣行)玉婆羅門(雞跖集/唐修行)¶
(楊相公毎朝常弄一小玉婆羅門子髙數/寸瑩徹精巧可愛云是于闐王内庫之物)誇作天下珍¶
(李白古風宋國梧臺東野人得/燕石誇作天下珍知哂趙王璧)璧玉儲精以稠疊(杜甫/大禮)¶
(賦/)蒼璧黄琮歸乎正色(南郊/賦)¶
　　　珪璋(十八/)¶
白輯五瑞(輯歛也歛五等諸侯/之珪璋而朝覲也)班瑞于羣后(班還也朝/覲禮畢還)¶
(瑞於/諸侯)禹錫𤣥圭(禹治水畢堯賜之/𤣥圭以章其成功)爾寳(詩曰錫爾介圭/以作爾寳注周)¶
<pb:KR3k0008_WYG_007-30b>¶
(王錫申伯介/圭以為瑞)瑟彼珪璋(瑟㓗白/貎詩)剪桐(成王剪桐葉為圭/戯封唐叔周公曰)¶
(天子無戯言/遂命封之)特達之徳(禮曰珪璋特達徳特達/謂以朝聘不有須而成)鞠躬(語/曰)¶
(執圭鞠躬如/也如不勝)銳方之象以法隂陽(白虎通圭以為信也/上銳陽也下方隂也)¶
長短之制以辨上下(别貴/周禮)賤昭度(昭其/度也)器以藏禮(物有/其容)¶
可磨(白圭之玷/尚可磨也)載弄(之/璋)不琢(禮曰大/圭不琢)為石(傳曰王子朝/用成周寳圭)¶
(沉于河人得于河/上將賣之則為石)奉璋(峩峩/詩)六瑞(周禮以玉/作六瑞)植璧秉圭¶
(屏璧與/圭書)治徳結好(周禮琬圭以/治德結好)易行除惡(琰圭以易/行除惡)南¶
容三復　剥圭璋為鏚柲(剥破也鏚斧也/柲柄也楚靈王)繅藉(周禮公/執桓圭)¶
<pb:KR3k0008_WYG_007-31a>¶
(繅三采三就注繅木為中幹用/韋衣而畫成之一市為一就)又(覲禮以繅藉玉注以/韋衣木廣袤以玉大)¶
(小為/𤣥色)王執鎮圭(鎮安也以四鎮之山為象飾/所以安鎮四方長尺有二寸)公執桓圭¶
(桓宫室之象可以/安上也長九寸)侯執信圭伯執躬圭(信身也身圭躬/圭皆象人形為)¶
(飾欲其慎行以保身也/圭皆長七寸信音身)子執糓璧男執蒲璧(榖所以養/人蒲為席)¶
(所以安人璧皆徑五寸/不執圭者未成國也)享頫有章(卿為君使執/圭璋也傳云)孔薦珪¶
璧於房闥(陳子昻賛武后竊威柄誅戮大臣宗室脅逼/長君而奪之權子昻乃以王者之術勉之卒)¶
(為婦人試武不用可謂薦珪/璧於房闥以脂澤汗漫之也)玉圭(初德宗即位遣内給/事宋如玉之安西求)¶
(玉于于闐/得圭一)獻𤣥珪(寳建徳宗城人獻𤣥圭一景城丞孔/徳紹曰昔天以是授禹今瑞與之侔)¶
<pb:KR3k0008_WYG_007-31b>¶
(國宜稱夏/建德然之)特達珪璋之表(崔羣制/韓愈文)聯累(森然炳然若開/羣玉之府指揮)¶
(聯累圭璋琛璜之状/各有列位栁宗元文)圭璋交映(送苑/論)¶
　¶
　¶
　¶
　¶
　¶
　白孔六帖卷七¶
